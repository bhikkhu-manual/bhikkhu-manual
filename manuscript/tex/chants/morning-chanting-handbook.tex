\chapter{Morning Chanting}

\section*{Dedication of Offerings}

[Yo so] bhagavā arahaṁ sammāsambuddho\\
Svākkhāto yena bhagavatā dhammo\\
Supaṭipanno yassa bhagavato sāvakasaṅgho\\
Tam-mayaṁ bhagavantaṁ sadhammaṁ sasaṅghaṁ\\
Imehi sakkārehi yathārahaṁ āropitehi abhipūjayāma\\
Sādhu no bhante bhagavā sucira-parinibbutopi\\
Pacchimā-janatānukampa-mānasā\\
Ime sakkāre duggata-paṇṇākāra-bhūte paṭiggaṇhātu\\
Amhākaṁ dīgharattaṁ hitāya sukhāya\\
Arahaṁ sammāsambuddho bhagavā\\
Buddhaṁ bhagavantaṁ abhivādemi\\\relax
[Svākkhāto] bhagavatā dhammo\\
Dhammaṁ namassāmi\\\relax
[Supaṭipanno] bhagavato sāvakasaṅgho\\
Saṅghaṁ namāmi

\section*{Preliminary Homage}

\begin{leader}
  [Handa mayaṁ buddhassa bhagavato pubbabhāga-namakāraṁ karomase]
\end{leader}

Namo tassa bhagavato arahato sammāsambuddhassa (×3)

\section*{Homage to the Buddha}

\begin{leader}
  [Handa mayaṁ buddhābhitthutiṁ karomase]
\end{leader}

Yo so tathāgato arahaṁ sammāsambuddho\\
Vijjācaraṇa-sampanno sugato lokavidū\\
Anuttaro purisadamma-sārathi\\
Satthā deva-manussānaṁ buddho bhagavā

Yo imaṁ lokaṁ sadevakaṁ samārakaṁ sabrahmakaṁ\\
Sassamaṇa-brāhmaṇiṁ pajaṁ sadeva-manussaṁ sayaṁ abhiññā sacchikatvā pavedesi\\
Yo dhammaṁ desesi ādi-kalyāṇaṁ majjhe-kalyāṇaṁ pariyosāna-kalyāṇaṁ\\
Sātthaṁ sabyañjanaṁ kevala-paripuṇṇaṁ parisuddhaṁ brahma-cariyaṁ pakāsesi\\
Tam-ahaṁ bhagavantaṁ abhipūjayāmi tam-ahaṁ bhagavantaṁ sirasā namāmi

\section*{Homage to the Dhamma}

\begin{leader}
  [Handa mayaṁ dhammābhitthutiṁ karomase]
\end{leader}

Yo so svākkhāto bhagavatā dhammo\\
Sandiṭṭhiko akāliko ehipassiko opanayiko\\
Paccattaṁ veditabbo viññūhi\\
Tam-ahaṁ dhammaṁ abhipūjayāmi tam-ahaṁ dhammaṁ sirasā namāmi

\section*{Homage to the Saṅgha}

\enlargethispage{\baselineskip}

\begin{leader}
  [Handa mayaṁ saṅghābhitthutiṁ karomase]
\end{leader}

Yo so supaṭipanno bhagavato sāvakasaṅgho\\
Ujupaṭipanno bhagavato sāvakasaṅgho\\
Ñāyapaṭipanno bhagavato sāvakasaṅgho\\
Sāmīcipaṭipanno bhagavato sāvakasaṅgho\\
Yadidaṁ cattāri purisayugāni aṭṭha purisapuggalā\\
Esa bhagavato sāvakasaṅgho\\
Āhuneyyo pāhuneyyo dakkhiṇeyyo añjali-karaṇīyo\\
Anuttaraṁ puññakkhettaṁ lokassa\\
Tam-ahaṁ saṅghaṁ abhipūjayāmi tam-ahaṁ saṅghaṁ sirasā namāmi

\section*{Salutation to the Triple Gem}

\begin{leader}
  [Handa mayaṁ ratanattaya-paṇāma-gāthāyo c'eva\\
  saṁvega-parikittana-pāṭhañca bhaṇāmase]
\end{leader}

\firstline{Buddho susuddho karuṇā-mahaṇṇavo}

Buddho susuddho karuṇā-mahaṇṇavo\\
Yo'ccanta-suddhabbara-ñāṇa-locano\\
Lokassa pāpūpakilesa-ghātako\\
Vandāmi buddhaṁ aham-ādarena taṁ\\
Dhammo padīpo viya tassa satthuno\\
Yo magga-pākāmata-bheda-bhinnako\\
Lokuttaro yo ca tad-attha-dīpano\\
Vandāmi dhammaṁ aham-ādarena taṁ\\
Saṅgho sukhettābhyati-khetta-saññito\\
Yo diṭṭha-santo sugatānubodhako\\
Lolappahīno ariyo sumedhaso\\
Vandāmi saṅghaṁ aham-ādarena taṁ\\
Iccevam-ekantabhipūja-neyyakaṁ vatthuttayaṁ \\vandayatābhisaṅkhataṁ\\
Puññaṁ mayā yaṁ mama sabbupaddavā mā hontu ve tassa pabhāva-siddhiyā

Idha tathāgato loke uppanno arahaṁ sammāsambuddho\\
Dhammo ca desito niyyāniko upasamiko parinibbāniko sambodhagāmī sugatappavedito\\
Mayan-taṁ dhammaṁ sutvā evaṁ jānāma

Jātipi dukkhā jarāpi dukkhā maraṇampi dukkhaṁ\\
Soka-parideva-dukkha-domanass'upāyāsāpi dukkhā\\
Appiyehi sampayogo dukkho\\
Piyehi vippayogo dukkho\\
Yamp'icchaṁ na labhati tampi dukkhaṁ\\
Saṅkhittena pañcupādānakkhandhā dukkhā

Seyyathīdaṁ\\
Rūpūpādānakkhandho\\
Vedanūpādānakkhandho\\
Saññūpādānakkhandho\\
Saṅkhārūpādānakkhandho\\
Viññāṇūpādānakkhandho

Yesaṁ pariññāya\\
Dharamāno so bhagavā evaṁ bahulaṁ sāvake vineti\\
Evaṁ bhāgā ca panassa bhagavato sāvakesu anusāsanī bahulā pavattati

Rūpaṁ aniccaṁ vedanā aniccā saññā aniccā saṅkhārā aniccā viññāṇaṁ aniccaṁ

Rūpaṁ anattā vedanā anattā saññā anattā saṅkhārā anattā viññāṇaṁ anattā

Sabbe saṅkhārā aniccā\\
Sabbe dhammā anattā'ti

Te mayaṁ otiṇṇāmha jātiyā jarā-maraṇena\\
Sokehi paridevehi dukkhehi domanassehi upāyāsehi\\
Dukkhotiṇṇā dukkha-paretā\\
Appeva nāmimassa kevalassa dukkha-kkhandhassa\\
antakiriyā paññāyethā'ti

Cira-parinibbutampi taṁ bhagavantaṁ uddissa arahantaṁ sammāsambuddhaṁ\\
Saddhā agārasmā anagāriyaṁ pabbajitā\\
Tasmiṁ bhagavati brahma-cariyaṁ carāma\\
Bhikkhūnaṁ/Sīladharānaṁ sikkhāsājīva-samāpannā\\
Taṁ no brahma-cariyaṁ imassa kevalassa dukkha-kkhandhassa antakiriyāya saṁvattatu

\section*{Closing Homage}

[Arahaṁ] sammāsambuddho bhagavā\\
Buddhaṁ bhagavantaṁ abhivādemi

[Svākkhāto] bhagavatā dhammo\\
Dhammaṁ namassāmi

[Supaṭipanno] bhagavato sāvakasaṅgho\\
Saṅghaṁ namāmi

