\chapter{Evening Chanting}

\section*{Dedication of Offerings}

\firstline{Yo so bhagavā arahaṃ sammāsambuddho}

[Yo so] bhagavā arahaṃ sammāsambuddho\\
Svākkhāto yena bhagavatā dhammo\\
Supaṭipanno yassa bhagavato sāvakasaṅgho\\
Tam-mayaṃ bhagavantaṃ sadhammaṃ sasaṅghaṃ\\
Imehi sakkārehi yathārahaṃ āropitehi abhipūjayāma\\
Sādhu no bhante bhagavā sucira-parinibbutopi\\
Pacchimā-janatānukampa-mānasā\\
Ime sakkāre duggata-paṇṇākāra-bhūte paṭiggaṇhātu\\
Amhākaṃ dīgharattaṃ hitāya sukhāya\\
Arahaṃ sammāsambuddho bhagavā\\
Buddhaṃ bhagavantaṃ abhivādemi

[Svākkhāto] bhagavatā dhammo\\
Dhammaṃ namassāmi

[Supaṭipanno] bhagavato sāvakasaṅgho\\
Saṅghaṃ namāmi

\section*{Preliminary Homage}

\begin{leader}
  [Handa mayaṃ buddhassa bhagavato pubbabhāga-namakāraṃ karomase]
\end{leader}

Namo tassa bhagavato arahato sammāsambuddhassa (×3)

\section*{Recollection of the Buddha}

\begin{leader}
  [Handa mayaṃ buddhānussatinayaṃ karomase]
\end{leader}

Taṃ kho pana bhagavantaṃ evaṃ kalyāṇo\\
\vin kittisaddo abbhuggato\\
Itipi so bhagavā arahaṃ sammāsambuddho\\
Vijjācaraṇa-sampanno sugato lokavidū\\
Anuttaro purisadamma-sārathi satthā deva-manussānaṃ\\
\vin buddho bhagavā'ti

\section*{Supreme Praise of the Buddha}

\begin{leader}
  [Handa mayaṃ buddhābhigītiṃ karomase]
\end{leader}

Buddh'vārahanta-varatādiguṇābhiyutto\\
Suddhābhiñāṇa-karuṇāhi samāgatatto\\
Bodhesi yo sujanataṃ kamalaṃ va sūro\\
Vandām'ahaṃ tam-araṇaṃ sirasā jinendaṃ\\
Buddho yo sabba-pāṇīnaṃ saraṇaṃ khemam-uttamaṃ\\
Paṭhamānussatiṭṭhānaṃ vandāmi taṃ siren'ahaṃ\\
Buddhassāh'asmi dāso/dāsī va buddho me sāmi-kissaro\\
Buddho dukkhassa ghātā ca vidhātā ca hitassa me\\
Buddhass'āhaṃ niyyādemi sarīrañ-jīvitañ-cidaṃ\\
Vandanto'haṃ/Vandantī'haṃ carissāmi\\
\vin buddhass'eva subodhitaṃ\\
Natthi me saraṇaṃ aññaṃ buddho me saraṇaṃ varaṃ\\
Etena sacca-vajjena vaḍḍheyyaṃ satthu-sāsane\\
Buddhaṃ me vandamānena/vandamānāya\\
\vin yaṃ puññaṃ pasutaṃ idha\\
Sabbepi antarāyā me māhesuṃ tassa tejasā

\enlargethispage{\baselineskip}

\instr{(Bowing)}

Kāyena vācāya va cetasā vā\\
Buddhe kukammaṃ pakataṃ mayā yaṃ\\
Buddho paṭiggaṇhātu accayantaṃ\\
Kālantare saṃvarituṃ va buddhe

\section*{Recollection of the Dhamma}

\begin{leader}
  [Handa mayaṃ dhammānussatinayaṃ karomase]
\end{leader}

Svākkhāto bhagavatā dhammo\\
Sandiṭṭhiko akāliko ehipassiko\\
Opanayiko paccattaṃ veditabbo viññūhī'ti

\section*{Supreme Praise of the Dhamma}

\begin{leader}
  [Handa mayaṃ dhammābhigītiṃ karomase]
\end{leader}

Svākkhātat'ādiguṇa-yoga-vasena seyyo\\
Yo magga-pāka-pariyatti-vimokkha-bhedo\\
Dhammo kuloka-patanā tada-dhāri-dhārī\\
Vandām'ahaṃ tama-haraṃ vara-dhammam-etaṃ\\
Dhammo yo sabba-pāṇīnaṃ saraṇaṃ khemam-uttamaṃ\\
Dutiyānussatiṭṭhānaṃ vandāmi taṃ siren'ahaṃ\\
Dhammassāh'asmi dāso/dāsī va dhammo me sāmi-kissaro\\
Dhammo dukkhassa ghātā ca vidhātā ca hitassa me\\
Dhammass'āhaṃ niyyādemi sarīrañ-jīvitañ-cidaṃ\\
Vandantohaṃ/Vandantīhaṃ carissāmi\\
\vin dhammass'eva sudhammataṃ\\
Natthi me saraṇaṃ aññaṃ dhammo me saraṇaṃ varaṃ\\
Etena sacca-vajjena vaḍḍheyyaṃ satthu-sāsane\\
Dhammaṃ me vandamānena/vandamānāya\\
\vin yaṃ puññaṃ pasutaṃ idha\\
Sabbepi antarāyā me māhesuṃ tassa tejasā

\enlargethispage{\baselineskip}

\instr{(Bowing)}

Kāyena vācāya va cetasā vā\\
Dhamme kukammaṃ pakataṃ mayā yaṃ\\
Dhammo paṭiggaṇhātu accayantaṃ\\
Kālantare saṃvarituṃ va dhamme

\section*{Recollection of the Saṅgha}

\begin{leader}
  [Handa mayaṃ saṅghānussatinayaṃ karomase]
\end{leader}

Supaṭipanno bhagavato sāvakasaṅgho\\
Ujupaṭipanno bhagavato sāvakasaṅgho\\
Ñāyapaṭipanno bhagavato sāvakasaṅgho\\
Sāmīcipaṭipanno bhagavato sāvakasaṅgho\\
Yadidaṃ cattāri purisayugāni aṭṭha purisapuggalā\\
Esa bhagavato sāvakasaṅgho\\
Āhuneyyo pāhuneyyo dakkhiṇeyyo añjali-karaṇīyo\\
Anuttaraṃ puññakkhettaṃ lokassā'ti

\section*{Supreme Praise of the Saṅgha}

\begin{leader}
  [Handa mayaṃ saṅghābhigītiṃ karomase]
\end{leader}

Saddhammajo supaṭipatti-guṇādiyutto\\
Yo'ṭṭhabbidho ariyapuggala-saṅgha-seṭṭho\\
Sīlādidhamma-pavarāsaya-kāya-citto\\
Vandām'ahaṃ tam-ariyāna-gaṇaṃ susuddhaṃ\\
Saṅgho yo sabba-pāṇīnaṃ saraṇaṃ khemam-uttamaṃ\\
Tatiyānussatiṭṭhānaṃ vandāmi taṃ siren'ahaṃ\\
Saṅghass'āhasmi dāso/dāsī va saṅgho me sāmi-kissaro\\
Saṅgho dukkhassa ghātā ca vidhātā ca hitassa me\\
Saṅghass'āhaṃ niyyādemi sarīrañ-jīvitañ-cidaṃ\\
Vandanto'haṃ/Vandantī'haṃ carissāmi\\
\vin saṅghassopaṭipannataṃ\\
Natthi me saraṇaṃ aññaṃ saṅgho me saraṇaṃ varaṃ\\
Etena sacca-vajjena vaḍḍheyyaṃ satthu-sāsane\\
Saṅghaṃ me vandamānena/vandamānāya\\
\vin yaṃ puññaṃ pasutaṃ idha\\
Sabbepi antarāyā me māhesuṃ tassa tejasā

\instr{(Bowing)}

Kāyena vācāya va cetasā vā\\
Saṅghe kukammaṃ pakataṃ mayā yaṃ\\
Saṅgho paṭiggaṇhātu accayantaṃ\\
Kālantare saṃvarituṃ va saṅghe

\section*{Closing Homage}

[Arahaṃ] sammāsambuddho bhagavā\\
Buddhaṃ bhagavantaṃ abhivādemi

[Svākkhāto] bhagavatā dhammo\\
Dhammaṃ namassāmi

[Supaṭipanno] bhagavato sāvakasaṅgho\\
Saṅghaṃ namāmi

