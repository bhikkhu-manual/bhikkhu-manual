# Suttas

**Contents**

- [Dhammacakkappavattana-sutta](#dhammacakkappavattana)
  - [Bhummānaṁ devānaṁ](#bhummanam)
- [Setting in Motion the Wheel of Dhamma](#setting-in-motion)
- [Anatta-lakkhaṇa-sutta](#anatta-lakkhana)
- [The Characteristic of Not-Self](#not-self)
- [Āditta-pariyāya-sutta](#aditta-pariyaya)
- [The Fire Sermon](#fire-sermon)
- [Ānāpānassati-sutta](#anapanassati)
- [Dhaj'agga-sutta](#dhaj-agga)
- [Girimānanda-sutta](#girimananda)

## Dhammacakkappavattana-sutta<a id="dhammacakkappavattana"></a>

<div class="instr">

> Solo introduction

</div>

> Anuttaraṁ abhisambodhiṁ sambujjhitvā tathāgato\
> Pathamaṁ yaṁ adesesi dhammacakkaṁ anuttaraṁ\
> Sammadeva pavattento loke appativattiyaṁ\
> Yatthākkhātā ubho antā paṭipatti ca majjhimā\
> Catūsvāriyasaccesu visuddhaṁ ñāṇadassanaṁ\
> Desitaṁ dhammarājena sammāsambodhikittanaṁ\
> Nāmena vissutaṁ suttaṁ dhammacakkappavattanaṁ\
> Veyyākaraṇapāthena saṅgītantam bhaṇāma se

[Evaṁ me sutaṁ]

Ekaṁ samayaṁ bhagavā bārāṇasiyaṁ viharati isipatane migadāye. Tatra kho
bhagavā pañcavaggiye bhikkhū āmantesi:

Dve'me, bhikkhave, antā pabbajitena na sevitabbā: yo cāyaṁ kāmesu
kāma-sukh'allikānuyogo, hīno, gammo, pothujjaniko, anariyo,
anattha-sañhito; yo cāyaṁ atta-kilamathānuyogo, dukkho, anariyo,
anattha-sañhito.

Ete te, bhikkhave, ubho ante anupagamma majjhimā paṭipadā tathāgatena
abhisambuddhā cakkhukaraṇī, ñāṇakaraṇī, upasamāya, abhiññāya,
sambodhāya, nibbānāya saṁvattati.

Katamā ca sā, bhikkhave, majjhimā paṭipadā tathāgatena abhisambuddhā
cakkhukaraṇī, ñāṇakaraṇī, upasamāya, abhiññāya, sambodhāya, nibbānāya
saṁvattati.

Ayam-eva ariyo aṭṭhaṅgiko maggo seyyathīdaṁ:

Sammā-diṭṭhi, sammā-saṅkappo, sammā-vācā, sammā-kammanto, sammā-ājīvo,
sammā-vāyāmo, sammā-sati, sammā-samādhi.

Ayaṁ kho sā, bhikkhave, majjhimā paṭipadā tathāgatena abhisambuddhā
cakkhukaraṇī, ñāṇakaraṇī, upasamāya, abhiññāya, sambodhāya, nibbānāya
saṁvattati.

Idaṁ kho pana, bhikkhave, dukkhaṁ ariya-saccaṁ:

Jātipi dukkhā, jarāpi dukkhā, maranampi dukkhaṁ,
soka-parideva-dukkha-domanass'upāyāsāpi dukkhā, appiyehi sampayogo
dukkho, piyehi vippayogo dukkho, yamp'icchaṁ na labhati tampi dukkhaṁ,
saṅkhittena pañcupādānakkhandā dukkhā.

Idaṁ kho pana, bhikkhave, dukkha-samudayo ariya-saccaṁ:

Yā'yaṁ taṇhā ponobbhavikā nandi-rāga-sahagatā tatra-tatrābhinandinī
seyyathīdaṁ: kāma-taṇhā, bhava-taṇhā, vibhava-taṇhā.

Idaṁ kho pana, bhikkhave, dukkha-nirodho ariya-saccaṁ:

Yo tassā yeva taṇhāya asesa-virāga-nirodho, cāgo, paṭinissaggo, mutti,
anālayo.

Idaṁ kho pana, bhikkhave, dukkha-nirodha-gāminī paṭipadā ariya-saccaṁ:

Ayam-eva ariyo aṭṭhaṅgiko maggo seyyathīdam: sammā-diṭṭhi,
sammā-saṅkappo, sammā-vācā, sammā-kammanto, sammā-ājīvo, sammā-vāyāmo,
sammā-sati, sammā-samādhi.

[Idaṁ dukkhaṁ] ariya-saccan'ti me bhikkhave, pubbe ananussutesu dhammesu
cakkhuṁ udapādi, ñāṇaṁ udapādi, paññā udapādi, vijjā udapādi, āloko
udapādi.

Taṁ kho pan'idaṁ dukkhaṁ ariya-saccaṁ pariññeyyan'ti me bhikkhave, pubbe
ananussutesu dhammesu cakkhuṁ udapādi, ñāṇaṁ udapādi, paññā udapādi,
vijjā udapādi, āloko udapādi.

Taṁ kho pan'idaṁ dukkhaṁ ariya-saccaṁ pariññātan'ti me bhikkhave, pubbe
ananussutesu dhammesu cakkhuṁ udapādi, ñāṇaṁ udapādi, paññā udapādi,
vijjā udapādi, āloko udapādi.

Idaṁ dukkha-samudayo ariya-saccan'ti me bhikkhave, pubbe ananussutesu
dhammesu cakkhuṁ udapādi, ñāṇaṁ udapādi, paññā udapādi, vijjā udapādi,
āloko udapādi.

Taṁ kho pan'idaṁ dukkhasamudayo ariyasaccaṁ pahātabban'ti me bhikkhave,
pubbe ananussutesu dhammesu cakkhuṁ udapādi, ñāṇaṁ udapādi, paññā
udapādi, vijjā udapādi, āloko udapādi.

Taṁ kho pan'idaṁ dukkha-samudayo ariya-saccaṁ pahīnan'ti me bhikkhave, pubbe
ananussutesu dhammesu cakkhuṁ udapādi, ñāṇaṁ udapādi, paññā udapādi,
vijjā udapādi, āloko udapādi.

Idaṁ dukkha-nirodho ariya-saccan'ti me bhikkhave, pubbe ananussutesu
dhammesu cakkhuṁ udapādi, ñāṇaṁ udapādi, paññā udapādi, vijjā udapādi,
āloko udapādi.

Taṁ kho pan'idaṁ dukkha-nirodho ariya-saccaṁ sacchikātabban'ti me bhikkhave,
pubbe ananussutesu dhammesu cakkhuṁ udapādi, ñāṇaṁ udapādi, paññā
udapādi, vijjā udapādi, āloko udapādi.

Taṁ kho pan'idaṁ dukkha-nirodho ariya-saccaṁ sacchikatan'ti me bhikkhave,
pubbe ananussutesu dhammesu cakkhuṁ udapādi, ñāṇaṁ udapādi, paññā
udapādi, vijjā udapādi, āloko udapādi.

Idaṁ dukkha-nirodha-gāminī paṭipadā ariya-saccan'ti me bhikkhave, pubbe
ananussutesu dhammesu cakkhuṁ udapādi, ñāṇaṁ udapādi, paññā udapādi,
vijjā udapādi, āloko udapādi.

Taṁ kho pan'idaṁ dukkha-nirodha-gāminī paṭipadā ariya-saccaṁ bhāvetabban'ti
me bhikkhave, pubbe ananussutesu dhammesu cakkhuṁ udapādi, ñāṇaṁ
udapādi, paññā udapādi, vijjā udapādi, āloko udapādi.

Taṁ kho pan'idaṁ dukkha-nirodha-gāminī paṭipadā ariya-saccaṁ bhāvitan'ti me
bhikkhave, pubbe ananussutesu dhammesu cakkhuṁ udapādi, ñāṇaṁ udapādi,
paññā udapādi, vijjā udapādi, āloko udapādi.

[Yāva kīvañca me bhikkhave] imesu catūsu ariya-saccesu evan-ti-parivaṭṭaṁ
dvādas'ākāraṁ yathā-bhūtaṁ ñāṇa-dassanaṁ na suvisuddhaṁ ahosi, n'eva tāv'āhaṁ
bhikkhave, sadevake loke samārake sabrahmake sassamaṇa-brāhmaṇiyā pajāya
sadeva-manussāya anuttaraṁ sammā-sambodhiṁ abhisambuddho paccaññāsiṁ.

Yato ca kho me bhikkhave, imesu catūsu ariya-saccesu evan-ti-parivaṭṭaṁ
dvādas'ākāraṁ yathā-bhūtaṁ ñāṇa-dassanaṁ suvisuddham ahosi, ath'āham
bhikkhave, sadevake loke samārake sabrahmake sassamaṇa-brāhmaṇiyā pajāya
sadeva-manussāya anuttaraṁ sammā-sambodhiṁ abhisambuddho paccaññāsiṁ.

Ñāṇañca pana me dassanaṁ udapādi, akuppā me vimutti ayam-antimā jāti,
natthi dāni punabbhavo'ti.

Idam-avoca bhagavā. Attamanā pañcavaggiyā bhikkhū bhagavato bhāsitaṁ
abhinanduṁ.

Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ
vītamalaṁ dhammacakkhuṁ udapādi: yaṁ kiñci samudaya-dhammaṁ sabban-taṁ
nirodha-dhamman'ti.

[Pavattite ca bhagavatā] dhammacakke bhummā devā saddamanussāvesuṁ:

Etaṁ bhagavatā bārāṇasiyaṁ isipatane migadāye anuttaraṁ dhammacakkaṁ
pavattitaṁ appaṭivattiyaṁ samaṇena vā brāhmaṇena vā devena vā mārena vā
brahmunā vā kenaci vā lokasmin'ti.

### Bhummānaṁ devānaṁ<a id="bhummanam"></a>

Bhummānaṁ devānaṁ saddaṁ sutvā, cātummahārājikā devā
saddamanussāvesuṁ...

Cātummahārājikānaṁ devānaṁ saddaṁ sutvā, tāvatiṁsā devā
saddamanussāvesuṁ...

Tāvatiṁsānaṁ devānaṁ saddaṁ sutvā, yāmā devā saddamanussāvesuṁ...

Yāmānaṁ devānaṁ saddaṁ sutvā, tusitā devā saddamanussāvesuṁ...

Tusitānaṁ devānaṁ saddaṁ sutvā, nimmānaratī devā saddamanussāvesuṁ...

Nimmānaratīnaṁ devānaṁ saddaṁ sutvā, paranimmitavasavattī devā
saddamanussāvesuṁ...

Paranimmitavasavattīnaṁ devānaṁ saddaṁ sutvā, brahmakāyikā devā
saddamanussāvesuṁ:

Etaṁ bhagavatā bārāṇasiyaṁ isipatane migadāye anuttaraṁ dhammacakkaṁ
pavattitaṁ appaṭivattiyaṁ samaṇena vā brāhmaṇena vā devena vā mārena vā
brahmunā vā kenaci vā lokasmin'ti.

Iti'ha tena khaṇena, tena muhuttena, yāva brahmalokā saddo abbhuggacchi.
Ayañca dasa-sahassī lokadhātu saṅkampi sampakampi sampavedhi, appamāṇo ca
oḷāro obhāso loke pāturahosi atikkammeva devānaṁ devānubhāvaṁ.

Atha kho bhagavā udānaṁ udānesi:

Aññāsi vata bho koṇḍañño, aññāsi vata bho koṇḍañño'ti. Iti hidaṁ āyasmato
koṇḍaññassa aññā-koṇḍañño tveva nāmaṁ ahosī'ti.

Dhammacakkappavattana-suttaṁ niṭṭhitaṁ.

*S.V.420; Vin.I.10f*

## Setting in Motion the Wheel of Dhamma<a id="setting-in-motion"></a>

<div class="instr">

> Solo introduction

</div>

> This is the first teaching of the Tathāgata on attaining to unexcelled,
> perfect enlightenment.
> 
> Here is the perfect turning of the incomparable wheel of Truth,
> inestimable wherever it is expounded in the world.
> 
> Disclosed here are the two extremes, and the Middle Way, with the Four Noble
> Truths and the purified knowledge and vision pointed out by the Lord of
> Dhamma.
> 
> Let us chant together this Sutta proclaiming the supreme, independent
> enlightenment that is widely renowned as 'The Turning of the Wheel of
> the Dhamma.'

Thus have I heard.

Once when the Blessed One was staying in the deer sanctuary at
Isipatana, near Benares, he spoke to the group of five bhikkhus:

‘These two extremes, bhikkhus, should not be followed by one who has
gone forth: sensual indulgence, which is low, coarse, vulgar, ignoble,
and unprofitable; and self-torture, which is painful, ignoble, and
unprofitable.

‘Bhikkhus, by avoiding these two extremes, the Tathāgata has realized
the Middle Way, which gives vision and understanding, which leads to
calm, penetration, enlightenment, to Nibbāna.

‘And what, bhikkhus, is the Middle Way realized by the Tathāgata, which
gives vision and understanding, which leads to calm, penetration,
enlightenment, to Nibbāna?

‘It is just this Noble Eightfold Path, namely:

‘Right View, Right Intention, Right Speech, Right Action, Right
Livelihood, Right Effort, Right Mindfulness, and Right Concentration.

‘Truly, bhikkhus, this Middle Way understood by the Tathāgata produces
vision, produces knowledge, and leads to calm, penetration,
enlightenment, to Nibbāna.

‘This, bhikkhus, is the Noble Truth of dukkha:

‘Birth is dukkha, ageing is dukkha, death is dukkha, grief,
lamentation, pain, sorrow and despair are dukkha, association with the
disliked is dukkha, separation from the liked is dukkha, not to get what
one wants is dukkha. In brief, clinging to the five khandhas is dukkha.

‘This, bhikkhus, is the Noble Truth of the cause of dukkha:

‘The craving which causes rebirth and is bound up with pleasure and
lust, ever seeking fresh delight, now here, now there; namely, craving
for sense pleasure, craving for existence, and craving for annihilation.

‘This, bhikkhus, is the Noble Truth of the cessation of dukkha:

‘The complete cessation, giving up, abandonment of that craving,
complete release from that craving, and complete detachment from it.

‘This, bhikkhus, is the Noble Truth of the way leading to the cessation
of dukkha:

‘Only this Noble Eightfold Path; namely, Right View, Right Intention,
Right Speech, Right Action, Right Livelihood, Right Effort, Right
Mindfulness, and Right Concentration.

‘With the thought, “This is the Noble Truth of dukkha,” there arose in
me, bhikkhus, vision, knowledge, insight, wisdom, light, concerning
things unknown before.

‘With the thought, “This is the Noble Truth of dukkha, and this dukkha
has to be understood,” there arose in me, bhikkhus, vision, knowledge,
insight, wisdom, light, concerning things unknown before.

‘With the thought, “This is the Noble Truth of dukkha, and this dukkha
has been understood,” there arose in me, bhikkhus, vision, knowledge,
insight, wisdom, light, concerning things unknown before.

‘With the thought, “This is the Noble Truth of the cause of dukkha,”
there arose in me, bhikkhus, vision, knowledge, insight, wisdom, light,
concerning things unknown before.

‘With the thought, “This is the Noble Truth of the cause of dukkha, and
this cause of dukkha has to be abandoned,” there arose in me, bhikkhus,
vision, knowledge, insight, wisdom, light, concerning things unknown
before.

‘With the thought, “This is the Noble Truth of the cause of dukkha, and
this cause of dukkha has been abandoned,” there arose in me, bhikkhus,
vision, knowledge, insight, wisdom, light, concerning things unknown
before.

‘With the thought, “This is the Noble Truth of the cessation of dukkha,”
there arose in me, bhikkhus, vision, knowledge, insight, wisdom, light,
concerning things unknown before.

‘With the thought, “This is the Noble Truth of the cessation of dukkha,
and this cessation of dukkha has to be realized,” there arose in me,
bhikkhus, vision, knowledge, insight, wisdom, light, concerning things
unknown before.

‘With the thought, “This is the Noble Truth of the cessation of dukkha,
and this cessation of dukkha has been realized,” there arose in me,
bhikkhus, vision, knowledge, insight, wisdom, light, concerning things
unknown before.

‘With the thought, “This is the Noble Truth of the way leading to the
cessation of dukkha,” there arose in me, bhikkhus, vision, knowledge,
insight, wisdom, light, concerning things unknown before.

‘With the thought, “This Noble Truth of the way leading to the cessation
of dukkha has to be developed,” there arose in me, bhikkhus, vision,
knowledge, insight, wisdom, light, concerning things unknown before.

‘With the thought, “This Noble Truth of the way leading to the cessation
of dukkha has been developed,” there arose in me, bhikkhus, vision,
knowledge, insight, wisdom, light, concerning things unknown before.

‘So long, bhikkhus, as my knowledge and vision of reality regarding
these Four Noble Truths, in their three phases and twelve aspects, was
not fully clear to me, I did not declare to the world of spirits,
demons, and gods, with its seekers and sages, celestial and human
beings, the realization of incomparable, perfect enlightenment.

‘But when, bhikkhus, my knowledge and vision of reality regarding these
Four Noble Truths, in their three phases and twelve aspects, was fully
clear to me, I declared to the world of spirits, demons, and gods, with
its seekers and sages, celestial and human beings, that I had realized
incomparable, perfect enlightenment.

‘Knowledge and vision arose: “Unshakeable is my deliverance; this is
the last birth, there will be no more renewal of being.” ’

Thus spoke the Blessed One. Glad at heart, the group of five bhikkhus
approved of the words of the Blessed One.

As this exposition was proceeding, the spotless, immaculate vision of
the Dhamma appeared to the Venerable Koṇḍañña and he knew: ‘Everything
that has the nature to arise has the nature to cease.’

When the Blessed One had set in motion the Wheel of Dhamma, the
Earthbound devas proclaimed with one voice,

‘The incomparable Wheel of Dhamma has been set in motion by the Blessed
One in the deer sanctuary at Isipatana, near Benares, and no seeker,
brahmin, celestial being, demon, god, or any other being in the world
can stop it.’

Having heard what the Earthbound devas said, the devas of the Four Great
Kings proclaimed with one voice...

Having heard what the devas of the Four Great Kings said, the devas of
the Thirty-three proclaimed with one voice...

Having heard what the devas of the Thirty-three said, the Yāma devas
proclaimed with one voice...

Having heard what the Yāma devas said, the Devas of Delight proclaimed
with one voice...

Having heard what the Devas of Delight said, the Devas Who Delight in
Creating, proclaimed with one voice...

Having heard what the Devas Who Delight in Creating said, the Devas Who
Delight in the Creations of Others proclaimed with one voice...

Having heard what the Devas Who Delight in the Creations of Others said,
the Brahma gods proclaimed in one voice,

‘The incomparable Wheel of Dhamma has been set in motion by the Blessed
One in the deer sanctuary at Isipatana, near Benares, and no seeker,
brahmin, celestial being, demon, god, or any other being in the world
can stop it.’

Thus in a moment, an instant, a flash, word of the Setting in Motion of
the Wheel of Dhamma went forth up to the Brahma world, and the
ten-thousandfold universal system trembled and quaked and shook, and a
boundless, sublime radiance surpassing the power of devas appeared on
earth.

Then the Blessed One made the utterance,
‘Truly, Koṇḍañña has understood, Koṇḍañña has understood!’ Thus it was
that the Venerable Koṇḍañña got the name Aññā-Koṇḍañña: ‘Koṇḍañña Who
Understands.’

Thus ends the discourse on Setting in Motion the Wheel of Dhamma.

## Anatta-lakkhaṇa-sutta<a id="anatta-lakkhana"></a>

<div class="instr">

> Solo introduction

</div>

> Yantaṁ sattehi dukkhena ñeyyaṁ anattalakkhaṇaṁ\
> Attavādattasaññāṇaṁ  sammadeva vimocanaṁ\
> Sambuddho taṁ pakāsesi diṭṭhasaccāna yoginaṁ\
> Uttariṁ paṭivedhāya bhāvetuṁ ñāṇamuttamaṁ\
> Yantesaṁ diṭṭhadhammānam ñāṇenupaparikkhataṁ\
> Sabbāsavehi cittāni vimucciṁsu asesato\
> Tathā ñāṇānussārena sāsanaṁ kātumicchataṁ\
> Sādhūnaṁ atthasiddhatthaṁ taṁ suttantaṁ bhaṇāma se

[Evaṁ me sutaṁ]

Ekaṁ samayaṁ bhagavā bārāṇasiyaṁ viharati isipatane migadāye. Tatra kho
bhagavā pañcavaggiye bhikkhū āmantesi:

Rūpaṁ bhikkhave anattā, rūpañca hidaṁ bhikkhave attā abhavissa, nayidaṁ
rūpaṁ ābādhāya saṁvatteyya, labbhetha ca rūpe, evaṁ me rūpaṁ hotu, evaṁ
me rūpaṁ mā ahosī'ti.

Yasmā ca kho bhikkhave rūpaṁ anattā, tasmā rūpaṁ ābādhāya saṁvattati, na ca
labbhati rūpe, evaṁ me rūpaṁ hotu, evaṁ me rūpaṁ mā ahosī'ti.

Vedanā anattā, vedanā ca hidaṁ bhikkhave attā abhavissa, nayidaṁ vedanā
ābādhāya saṁvatteyya, labbhetha ca vedanāya, evaṁ me vedanā hotu, evaṁ
me vedanā mā ahosī'ti.

Yasmā ca kho bhikkhave vedanā anattā, tasmā vedanā ābādhāya saṁvattati, na ca
labbhati vedanāya, evaṁ me vedanā hotu, evaṁ me vedanā mā ahosī'ti.

Saññā anattā, saññā ca hidaṁ bhikkhave attā abhavissa, nayidaṁ saññā
ābādhāya saṁvatteyya, labbhetha ca saññāya, evaṁ me saññā hotu, evaṁ me
saññā mā ahosī'ti.

Yasmā ca kho bhikkhave saññā anattā, tasmā saññā ābādhāya saṁvattati,
na ca labbhati saññāya, evaṁ me saññā hotu, evaṁ me saññā mā ahosī'ti.

Saṅkhārā anattā, saṅkhārā ca hidaṁ bhikkhave attā abhavissaṁsu, nayidaṁ
saṅkhārā ābādhāya saṁvatteyyuṁ, labbhetha ca saṅkhāresu, evaṁ me
saṅkhārā hontu, evaṁ me saṅkhārā mā ahesun'ti.

Yasmā ca kho bhikkhave saṅkhārā anattā, tasmā saṅkhārā ābādhāya
saṁvattanti, na ca labbhati saṅkhāresu, evaṁ me saṅkhārā hontu, evaṁ me
saṅkhārā mā ahesun'ti.

Viññāṇaṁ anattā, viññāṇañca hidaṁ bhikkhave attā abhavissa, nayidaṁ
viññāṇaṁ ābādhāya saṁvatteyya, labbhetha ca viññāṇe evaṁ me viññāṇaṁ
hotu, evaṁ me viññāṇaṁ mā ahosī'ti.

Yasmā ca kho bhikkhave viññāṇaṁ anattā, tasmā viññāṇaṁ ābādhāya
saṁvattati, na ca labbhati viññāṇe, evaṁ me viññāṇaṁ hotu, evaṁ me
viññāṇaṁ mā ahosī'ti.

[Taṁ kiṁ maññatha bhikkhave] rūpam niccaṁ vā aniccaṁ vā'ti.
Aniccaṁ bhante.
Yam panāniccaṁ, dukkhaṁ vā taṁ sukhaṁ vā'ti.
Dukkhaṁ bhante.

Yam panāniccaṁ dukkhaṁ viparināma-dhammaṁ, kallaṁ nu taṁ samanupassituṁ,
etaṁ mama, esoham'asmi, eso me attā'ti.
No hetaṁ bhante.

Taṁ kiṁ maññatha bhikkhave, vedanā niccā vā aniccā vā'ti.
Aniccā bhante.
Yam panāniccaṁ, dukkhaṁ vā taṁ sukhaṁ vā'ti.
Dukkhaṁ bhante.

Yam panāniccaṁ dukkhaṁ viparināma-dhammaṁ, kallaṁ nu taṁ samanupassituṁ,
etaṁ mama, esoham'asmi, eso me attā'ti.
No hetaṁ bhante.

Taṁ kiṁ maññatha bhikkhave, saññā niccā vā aniccā vā'ti.
Aniccā bhante.
Yam panāniccaṁ, dukkhaṁ vā taṁ sukhaṁ vā'ti.
Dukkhaṁ bhante.

Yam panāniccaṁ dukkhaṁ viparināma-dhammaṁ, kallaṁ nu taṁ samanupassituṁ,
etaṁ mama, esoham'asmi, eso me attā'ti.
No hetaṁ bhante.

Taṁ kiṁ maññatha bhikkhave, saṅkhārā niccā vā aniccā vā'ti.
Aniccā bhante.
Yam panāniccaṁ, dukkhaṁ vā taṁ sukhaṁ vā'ti.
Dukkhaṁ bhante.

Yam panāniccaṁ dukkhaṁ viparināma-dhammaṁ, kallaṁ nu taṁ samanupassituṁ,
etaṁ mama, esoham'asmi, eso me attā'ti.
No hetaṁ bhante.

Taṁ kiṁ maññatha bhikkhave, viññāṇaṁ niccaṁ vā aniccaṁ vā'ti.
Aniccaṁ bhante.
Yam panāniccaṁ, dukkhaṁ vā taṁ sukhaṁ vā'ti.
Dukkhaṁ bhante.

Yam panāniccaṁ dukkhaṁ viparināma-dhammaṁ, kallaṁ nu taṁ samanupassituṁ
etaṁ mama, esoham'asmi, eso me attā'ti.
No hetaṁ bhante.

[Tasmā tiha bhikkhave] yaṁ kiñci rūpaṁ atītānāgata-paccuppannaṁ ajjhattaṁ
vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yandūre
santike vā, sabbaṁ rūpaṁ netaṁ mama, nesoham'asmi, na me so attā'ti,
evametaṁ yathābhūtaṁ sammappaññāya daṭṭhabbaṁ.

Yā kāci vedanā atītānāgata-paccuppannā ajjhattā vā bahiddhā vā oḷārikā
vā sukhumā vā hīnā vā paṇītā vā yā dūre santike vā, sabbā vedanā netaṁ
mama, nesoham'asmi, na me so attā'ti, evametaṁ yathābhūtaṁ sammappaññāya
daṭṭhabbaṁ.

Yā kāci saññā atītānāgata-paccuppannā ajjhattā vā bahiddhā vā oḷārikā vā
sukhumā vā hīnā vā paṇītā vā yā dūre santike vā, sabbā saññā netaṁ mama,
nesoham'asmi, na me so attā'ti, evametaṁ yathābhūtaṁ sammappaññāya
daṭṭhabbaṁ.

Ye keci saṅkhārā atītānāgata-paccuppannā ajjhattā vā bahiddhā vā oḷārikā
vā sukhumā vā hīnā vā paṇītā vā ye dūre santike vā, sabbe saṅkhārā netaṁ
mama, nesoham'asmi, na me so attā'ti, evametaṁ yathābhūtaṁ sammappaññāya
daṭṭhabbaṁ.

Yaṁ kiñci viññāṇaṁ atītānāgata-paccuppannaṁ ajjhattaṁ vā bahiddhā vā
oḷārikaṁ vā sukhumaṁ vā hīnaṁ vā paṇītaṁ vā yandūre santike vā, sabbaṁ
viññāṇaṁ netaṁ mama, nesoham'asmi, na me so attā'ti, evametaṁ yathābhūtaṁ
sammappaññāya daṭṭhabbaṁ.

[Evaṁ passaṁ bhikkhave] sutvā ariyasāvako rūpasmim pi nibbindati, vedanāya
pi nibbindati, saññāya pi nibbindati, saṅkhāresu pi nibbindati,
viññāṇasmim pi nibbindati, nibbindaṁ virajjati, virāgā vimuccati,
vimuttasmiṁ vimuttam iti ñāṇaṁ hoti, khīṇā jāti, vusitaṁ brahmacariyaṁ,
kataṁ karaṇīyaṁ, nāparaṁ itthattāyā'ti pajānātī'ti.

[Idam-avoca bhagavā.] Attamanā pañcavaggiyā bhikkhū bhagavato bhāsitaṁ
abhinanduṁ. Imasmiñca pana veyyākaraṇasmiṁ bhaññamāne pañcavaggiyānaṁ
bhikkhūnaṁ anupādāya āsavehi cittāni vimucciṁsū'ti.

Anattalakkhaṇa-suttaṁ niṭṭhitaṁ.

*S.III.66; Vin.I.13f*

## The Characteristic of Not-Self<a id="not-self"></a>

<div class="instr">

> Solo introduction

</div>

> All beings should take pains to understand the characteristic of
> not-self, which provides matchless deliverance from self-view and
> self-perception, as taught by the supreme Buddha.
>
> This teaching is given so that those who meditate on experienceable
> realities may arrive at perfect comprehension;
>
> It is for the development of perfect understanding of these phenomena,
> and for the investigation of all defiled mind-moments.
>
> The consequence of this practice is total deliverance, so, desirous of
> bringing this teaching forth with its great benefit, let us now recite
> this Sutta.

Thus have I heard.

At one time the Blessed One was dwelling at Benares in the deer park.
There he addressed the group of five bhikkhus:

‘Form, bhikkhus, is not-self. If, bhikkhus, form were self, then form
would not lead to affliction, and one might be able to say in regard to
form, “Let my form be thus, let my form not be thus.” But since,
bhikkhus, form is not-self, form therefore leads to affliction, and one
is not able to say in regard to form, “Let my form be thus, let my form
not be thus.”

‘Feeling is not-self. If, bhikkhus, feeling were self, feeling would
not lead to affliction, and one might be able to say in regard to
feeling, “Let my feeling be thus, let my feeling not be thus.” But
since, bhikkhus, feeling is not-self, feeling therefore leads to
affliction, and one is not able to say in regard to feeling, “Let my
feeling be thus, let my feeling not be thus.”

‘Perception is not-self. If, bhikkhus, perception were self, perception
would not lead to affliction, and one might be able to say in regard to
perception, “Let my perception be thus, let my perception not be thus.”
But since, bhikkhus, perception is not-self, perception therefore leads
to affliction, and one is not able to say in regard to perception, “Let
my perception be thus, let my perception not be thus.”

‘Mental formations are not-self. If, bhikkhus, mental formations were
self, mental formations would not lead to affliction, and one might be
able to say in regard to mental formations, “Let my mental formations be
thus, let my mental formations not be thus.” But since, bhikkhus, mental
formations are not-self, mental formations therefore lead to affliction,
and one is not able to say in regard to mental formations, “Let my
mental formations be thus, let my mental formations not be thus.”

‘Consciousness is not-self. If, bhikkhus, consciousness were self,
consciousness would not lead to affliction, and one might be able to say
in regard to consciousness, “Let my consciousness be thus, let my
consciousness not be thus.” But since, bhikkhus, consciousness is
not-self, consciousness therefore leads to affliction, and one is not
able to say in regard to consciousness, “Let my consciousness be thus,
let my consciousness not be thus.”

‘What do you think about this, bhikkhus? Is form permanent or
impermanent?’

‘Impermanent, Venerable Sir.’

‘But is that which is impermanent painful or pleasurable?’

‘Painful, Venerable Sir.’

‘But is it fit to consider that which is impermanent, painful, of a
nature to change, as “This is mine, I am this, this is my self”?’

‘It is not, Venerable Sir.’

‘What do you think about this, bhikkhus? Is feeling permanent or
impermanent?’

‘Impermanent, Venerable Sir.’

‘But is that which is impermanent painful or pleasurable?’

‘Painful, Venerable Sir.’

‘But is it fit to consider that which is impermanent, painful, of a
nature to change, as “This is mine, I am this, this is my self”?’

‘It is not, Venerable Sir.’

‘What do you think about this, bhikkhus? Is perception permanent or
impermanent?’

‘Impermanent, Venerable Sir.’

‘But is that which is impermanent painful or pleasurable?’

‘Painful, Venerable Sir.’

‘But is it fit to consider that which is impermanent, painful, of a
nature to change, as “This is mine, I am this, this is my self”?’

‘It is not, Venerable Sir.’

‘What do you think about this, bhikkhus? Are mental formations
permanent or impermanent?’

‘Impermanent, Venerable Sir.’

‘But is that which is impermanent painful or pleasurable?’

‘Painful, Venerable Sir.’

‘But is it fit to consider that which is impermanent, painful, of a
nature to change, as “This is mine, I am this, this is my self”?’

‘It is not, Venerable Sir.’

‘What do you think about this, bhikkhus? Is consciousness permanent or
impermanent?’

‘Impermanent, Venerable Sir.’

‘But is that which is impermanent painful or pleasurable?’

‘Painful, Venerable Sir.’

‘But is it fit to consider that which is impermanent, painful, of a
nature to change, as “This is mine, I am this, this is my self”?’

‘It is not, Venerable Sir.’

‘Wherefore, bhikkhus, whatever form there is, past, future, present,
internal or external, gross or subtle, inferior or superior, whether it
is far or near, all form should, by means of right wisdom, be seen as it
really is, thus: “This is not mine, I am not this, this is not my self.”

‘Whatever feeling there is, past, future, present, internal or
external, gross or subtle, inferior or superior, whether it is far or
near, all feeling should, by means of right wisdom, be seen as it really
is, thus: “This is not mine, I am not this, this is not my self.”

‘Whatever perception there is, past, future, present, internal or
external, gross or subtle, inferior or superior, whether it is far or
near, all perception should, by means of right wisdom, be seen as it really
is, thus: “This is not mine, I am not this, this is not my self.”

‘Whatever mental formations there are, past, future, present, internal
or external, gross or subtle, inferior or superior, whether they are far
or near, all mental formations should, by means of right wisdom, be seen
as they really are, thus: “This is not mine, I am not this, this is not
my self.”

‘Whatever consciousness there is, past, future, present, internal or
external, gross or subtle, inferior or superior, whether far or near,
all consciousness should, by means of right wisdom, be seen as it really
is, thus: “This is not mine, I am not this, this is not my self.”

‘Seeing in this way, bhikkhus, the wise noble disciple becomes
disenchanted with form, becomes disenchanted with feeling, becomes
disenchanted with perception, becomes disenchanted with mental
formations, becomes disenchanted with consciousness. Becoming
disenchanted, their passions fade away; with the fading of passion the
heart is liberated; with liberation there comes the knowledge: “It is
liberated,” and they know: “Destroyed is birth, the Holy Life has been
lived out, done is what had to be done, there is no more coming into any
state of being.” ’

Thus spoke the Blessed One. Delighted, the group of five bhikkhus
rejoiced in what the Blessed One had said. Moreover, while this discourse was
being delivered, the minds of the five bhikkhus were freed from the
defilements, through clinging no more.

Thus ends the discourse on The Characteristic of Not-self.

## Āditta-pariyāya-sutta<a id="aditta-pariyaya"></a>

<div class="instr">

> Solo introduction

</div>

> Veneyyadamanopāye sabbaso pāramiṁ gato\
> Amoghavacano buddho abhiññāyānusāsako\
> Ciṇṇānurūpato cāpi dhammena vinayaṁ pajaṁ\
> Ciṇṇāggipāricariyānaṁ sambojjhārahayoginaṁ\
> Yamādittapariyāyaṁ desayanto manoharaṁ\
> Te sotāro vimocesi asekkhāya vimuttiyā\
> Tathevopaparikkhāya viññūṇaṁ sotumicchataṁ\
> Dukkhatālakkhaṇopāyaṁ taṁ suttantaṁ bhaṇāma se

[Evaṁ me sutaṁ]

Ekaṁ samayaṁ bhagavā gayāyaṁ viharati gayāsīse saddhiṁ bhikkhu-sahassena.
Tatra kho bhagavā bhikkhū āmantesi:

Sabbaṁ bhikkhave ādittaṁ. Kiñca bhikkhave sabbaṁ ādittaṁ.

Cakkhuṁ bhikkhave ādittaṁ, rūpā ādittā, cakkhuviññāṇaṁ ādittaṁ,
cakkhusamphasso āditto, yampidaṁ cakkhusamphassapaccayā uppajjati
vedayitaṁ sukhaṁ vā dukkhaṁ vā adukkhamasukhaṁ vā tam pi ādittaṁ. Kena
ādittaṁ. Ādittaṁ rāgagginā dosagginā mohagginā, ādittaṁ jātiyā
jarāmaraṇena sokehi paridevehi dukkhehi domanassehi upāyāsehi ādittan'ti
vadāmi.

Sotaṁ ādittaṁ, saddā ādittā, sotaviññāṇaṁ ādittaṁ, sotasamphasso āditto,
yampidaṁ sotasamphassapaccayā uppajjati vedayitaṁ sukhaṁ vā dukkhaṁ vā
adukkhamasukhaṁ vā tam pi ādittaṁ. Kena ādittaṁ. Ādittaṁ rāgagginā
dosagginā mohagginā, ādittaṁ jātiyā jarāmaraṇena sokehi paridevehi
dukkhehi domanassehi upāyāsehi ādittan'ti vadāmi.

Ghānaṁ ādittaṁ, gandhā ādittā, ghānaviññāṇaṁ ādittaṁ, ghānasamphasso
āditto, yampidaṁ ghānasamphassapaccayā uppajjati vedayitaṁ sukhaṁ vā
dukkhaṁ vā adukkhamasukhaṁ vā tam pi ādittaṁ. Kena ādittaṁ. Ādittaṁ
rāgagginā dosagginā mohagginā, ādittaṁ jātiyā jarāmaraṇena sokehi
paridevehi dukkhehi domanassehi upāyāsehi ādittan'ti vadāmi.

Jivhā ādittā, rasā ādittā, jivhāviññāṇam ādittaṁ, jivhāsamphasso āditto,
yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā
adukkhamasukhaṁ vā tam pi ādittaṁ. Kena ādittaṁ. Ādittaṁ rāgagginā
dosagginā mohagginā, ādittaṁ jātiyā jarāmaraṇena sokehi paridevehi
dukkhehi domanassehi upāyāsehi ādittan'ti vadāmi.

Kāyo āditto, phoṭṭhabbā ādittā, kāyaviññāṇaṁ ādittaṁ, kāyasamphasso
āditto, yampidaṁ kāyasamphassapaccayā uppajjati vedayitaṁ sukhaṁ vā
dukkhaṁ vā adukkhamasukhaṁ vā tam pi ādittaṁ. Kena ādittaṁ. Ādittaṁ
rāgagginā dosagginā mohagginā, ādittaṁ jātiyā jarāmaraṇena sokehi
paridevehi dukkhehi domanassehi upāyāsehi ādittan'ti vadāmi.

Mano āditto, dhammā ādittā, manoviññāṇaṁ ādittaṁ, manosamphasso āditto,
yampidaṁ manosamphassapaccayā uppajjati vedayitaṁ sukhaṁ vā dukkhaṁ vā
adukkhamasukhaṁ vā tam pi ādittaṁ. Kena ādittaṁ. Ādittaṁ rāgagginā
dosagginā mohagginā, ādittaṁ jātiyā jarāmaraṇena sokehi paridevehi
dukkhehi domanassehi upāyāsehi ādittan'ti vadāmi.

[Evaṁ passaṁ bhikkhave] sutvā ariyasāvako cakkhusmiṁ pi nibbindati,
rūpesu pi nibbindati, cakkhuviññāṇe pi nibbindati, cakkhusamphasse pi
nibbindati, yampidaṁ cakkhusamphassapaccayā uppajjati vedayitaṁ sukhaṁ
vā dukkhaṁ vā adukkhamasukhaṁ vā tasmiṁ pi nibbindati.

Sotasmiṁ pi nibbindati, saddesu pi nibbindati, sotaviññāṇe pi
nibbindati, sotasamphasse pi nibbindati, yampidaṁ sotasamphassapaccayā
uppajjati vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi
nibbindati.

Ghānasmiṁ pi nibbindati, gandhesu pi nibbindati, ghānaviññāṇe pi
nibbindati, ghānasamphasse pi nibbindati, yampidaṁ ghānasamphassapaccayā
uppajjati vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi
nibbindati.

Jivhāya pi nibbindati, rasesu pi nibbindati, jivhāviññāṇe pi nibbindati,
jivhāsamphasse pi nibbindati, yampidaṁ jivhāsamphassapaccayā uppajjati
vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi nibbindati.

Kāyasmiṁ pi nibbindati, phoṭṭhabbesu pi nibbindati, kāyaviññāṇe pi
nibbindati, kāyasamphasse pi nibbindati, yampidaṁ kāyasamphassapaccayā
uppajjati vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi
nibbindati.

Manasmiṁ pi nibbindati, dhammesu pi nibbindati, manoviññāṇe pi
nibbindati, manosamphassepi nibbindati, yampidaṁ manosamphassapaccayā
uppajjati vedayitaṁ sukhaṁ vā dukkhaṁ vā adukkhamasukhaṁ vā tasmiṁ pi
nibbindati.

Nibbindaṁ virajjati, virāgā vimuccati, vimuttasmiṁ vimuttam iti ñāṇaṁ
hoti, khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ
itthattāyā'ti pajānātī'ti.

[Idam-avoca bhagavā.] Attamanā te bhikkhū bhagavato bhāsitaṁ abhinanduṁ.
Imasmiñca pana veyyākaraṇasmiṁ bhaññamāne tassa bhikkhu-sahassassa
anupādāya āsavehi cittāni vimucciṁsū'ti.

Ādittapariyāya-suttaṁ niṭṭhitaṁ.

*S.IV.19; Vin.I.34*

## The Fire Sermon<a id="fire-sermon"></a>

<div class="instr">

> Solo introduction

</div>

> With his skill in training the trainable, the All-transcendent Buddha,
> lucid speaker, teacher of the highest knowledge,
>
> He who expounds to the people the Dhamma and Vinaya that is fitting and
> worthy, teaching with this wonderful parable about fire, meditators of
> the highest skill;
>
> He has liberated those who listen with the liberation that is utterly
> complete, through true investigation, with wisdom and attention.
>
> Let us now recite this Sutta which describes the characteristics of dukkha.

Thus have I heard.

At one time the Blessed One was staying near Gayā at Gayā Head together
with a thousand bhikkhus. There the Blessed One addressed the bhikkhus
thus:

‘Bhikkhus, everything is burning. And what, bhikkhus, is everything
that is burning?

‘The eye, bhikkhus, is burning, forms are burning, eye consciousness is
burning, eye contact is burning, the feeling that arises from eye
contact, whether it is pleasant, painful, or neutral, that too is
burning. With what is it burning? I declare that it is burning with the
fires of passion, hatred, and delusion; it is burning with birth,
ageing, and death, with sorrow, lamentation, pain, grief, and despair.

‘The ear is burning, sounds are burning, ear consciousness is burning,
ear contact is burning, the feeling that arises from ear contact,
whether it is pleasant, painful, or neutral, that too is burning. With
what is it burning? I declare that it is burning with the fires of
passion, hatred, and delusion; it is burning with birth, ageing, and
death, with sorrow, lamentation, pain, grief, and despair.

‘The nose is burning, odours are burning, nose consciousness is burning,
nose contact is burning, the feeling that arises from nose contact,
whether it is pleasant, painful, or neutral, that too is burning. With
what is it burning? I declare that it is burning with the fires of
passion, hatred, and delusion; it is burning with birth, ageing, and
death, with sorrow, lamentation, pain, grief, and despair.

‘The tongue is burning, tastes are burning, tongue consciousness is
burning, tongue contact is burning, the feeling that arises from tongue
contact, whether it is pleasant, painful, or neutral, that too is
burning. With what is it burning? I declare that it is burning with the
fires of passion, hatred, and delusion; it is burning with birth,
ageing, and death, with sorrow, lamentation, pain, grief, and despair.

‘The body is burning, tangible objects are burning, body consciousness
is burning, body contact is burning, the feeling that arises from body
contact, whether it is pleasant, painful, or neutral, that too is
burning. With what is it burning? I declare that it is burning with the
fires of passion, hatred, and delusion; it is burning with birth,
ageing, and death, with sorrow, lamentation, pain, grief, and despair.

‘The mind is burning, mental states are burning, mind consciousness is
burning, mind contact is burning, the feeling that arises through mind
contact, whether it is pleasant, painful, or neutral, that too is
burning. With what is it burning? I declare that it is burning with the
fires of passion, hatred, and delusion; it is burning with birth,
ageing, and death, with sorrow, lamentation, pain, grief, and despair.

‘Seeing thus, bhikkhus, the wise noble disciple becomes disenchanted
with the eye, disenchanted with forms, disenchanted with eye
consciousness, disenchanted with eye contact, and the feeling that
arises from eye contact &ndash; whether it is pleasant, painful, or
neutral &ndash; that too they become disenchanted with.

‘They become disenchanted with the ear, disenchanted with sounds,
disenchanted with ear consciousness, disenchanted with ear contact, and
the feeling that arises from ear contact &ndash; whether it is pleasant,
painful, or neutral &ndash; that too they become disenchanted with.

‘They become disenchanted with the nose, disenchanted with odours,
disenchanted with nose consciousness, disenchanted with nose contact,
and the feeling that arises from nose contact &ndash; whether it is pleasant,
painful, or neutral &ndash; that too they become disenchanted with.

‘They become disenchanted with the tongue, disenchanted with tastes,
disenchanted with tongue consciousness, disenchanted with tongue
contact, and the feeling that arises from tongue contact &ndash; whether it is
pleasant, painful, or neutral &ndash; that too they become disenchanted with.

‘They become disenchanted with the body, disenchanted with tangible
objects, disenchanted with body consciousness, disenchanted with body
contact, and the feeling that arises from body contact &ndash; whether it is
pleasant, painful, or neutral &ndash; that too they become disenchanted with.

‘They become disenchanted with the mind, disenchanted with mental
states, disenchanted with mind consciousness, disenchanted with mind
contact, and the feeling that arises from mind contact &ndash; whether it is
pleasant, painful, or neutral &ndash; that too they become disenchanted with.

‘Becoming disenchanted, their passions fade away; with the fading of
passion the heart is liberated; with liberation there comes the
knowledge: “It is liberated,” and they know: “Destroyed is birth, the
Holy Life has been lived out, done is what had to be done, there is no
more coming into any state of being.” ’

Thus spoke the Blessed One; delighted, the bhikkhus rejoiced in what the
Blessed One had said. Moreover, while this discourse was being uttered, the
minds of those thousand bhikkhus were freed from the defilements,
without any further attachment.

Thus ends The Fire Sermon.

## Ānāpānassati-sutta<a id="anapanassati"></a>

> [Handa mayam ānāpānassati-sutta-pāṭhaṁ bhaṇāmase]

Ānāpānassati bhikkhave bhāvitā bahulīkatā

<div class="english">

> Bhikkhus, when mindfulness of breathing is developed and cultivated

</div>

Mahapphalā hoti mahānisaṁsā

<div class="english">

> It is of great fruit and great benefit;

</div>

Ānāpānassati bhikkhave bhāvitā bahulīkatā

<div class="english">

> When mindfulness of breathing is developed and cultivated

</div>

Cattāro satipaṭṭhāne paripūreti

<div class="english">

> It fulfills the Four Foundations of Mindfulness;

</div>

Cattāro satipaṭṭhānā bhāvitā bahulīkatā

<div class="english">

> When the Four Foundations of Mindfulness are developed and cultivated

</div>

Satta-bojjhaṅge paripūrenti

<div class="english">

> They fulfill the Seven Factors of Awakening;

</div>

Satta-bojjhaṅgā bhāvitā bahulīkatā

<div class="english">

> When the Seven Factors of Awakening are developed and cultivated

</div>

Vijjā-vimuttiṁ paripūrenti

<div class="english">

> They fulfill true knowledge and deliverance.

</div>

Kathaṁ bhāvitā ca bhikkhave ānāpānassati kathaṁ bahulīkatā

<div class="english">

> And how, bhikkhus, is mindfulness of breathing developed and cultivated

</div>

Mahapphalā hoti mahānisaṁsā

<div class="english">

> So that it is of great fruit and great benefit?

</div>

Idha bhikkhave bhikkhu

<div class="english">

> Here, bhikkhus, a bhikkhu,

</div>

Arañña-gato vā

<div class="english">

> Gone to the forest,

</div>

Rukkha-mūla-gato vā

<div class="english">

> To the foot of a tree

</div>

Suññāgāra-gato vā

<div class="english">

> Or to an empty hut.

</div>

Nisīdati pallaṅkaṁ ābhujitvā

<div class="english">

> Sits down having crossed his legs,

</div>

Ujuṁ kāyaṁ paṇidhāya parimukhaṁ satiṁ upaṭṭhapetvā

<div class="english">

> Sets his body erect, having established mindfulness in front of him.

</div>

So sato'va assasati sato'va passasati

<div class="english">

> Ever mindful he breathes in; mindful he breathes out.

</div>

Dīghaṁ vā assasanto dīghaṁ assasāmī'ti pajānāti

<div class="english">

> Breathing in long, he knows 'I breathe in long';

</div>

Dīghaṁ vā passasanto dīghaṁ passasāmī'ti pajānāti

<div class="english">

> Breathing out long, he knows 'I breathe out long';

</div>

Rassaṁ vā assasanto rassaṁ assasāmī'ti pajānāti

<div class="english">

> Breathing in short, he knows 'I breathe in short';

</div>

Rassaṁ vā passasanto rassaṁ passasāmī'ti pajānāti

<div class="english">

> Breathing out short, he knows 'I breathe out short'.

</div>

Sabba-kāya-paṭisaṁvedī assasissāmī'ti sikkhati

<div class="english">

> He trains thus: 'I shall breathe in experiencing the whole body'.

</div>

Sabba-kāya-paṭisaṁvedī passasissāmī'ti sikkhati

<div class="english">

> He trains thus: 'I shall breathe out experiencing the whole body'.

</div>

Passambhayaṁ kāya-saṅkhāraṁ assasissāmī'ti sikkhati

<div class="english">

> He trains thus: 'I shall breathe in tranquillizing the bodily formations'.

</div>

Passambhayaṁ kāya-saṅkhāraṁ passasissāmī'ti sikkhati

<div class="english">

> He trains thus: 'I shall breathe out tranquillizing the bodily formations'.

</div>

Pīti-paṭisaṁvedī assasissāmī'ti sikkhati

<div class="english">

> He trains thus: 'I shall breathe in experiencing rapture'.

</div>

Pīti-paṭisaṁvedī passasissāmī'ti sikkhati

<div class="english">

> He trains thus: 'I shall breathe out experiencing rapture'.

</div>

Sukha-paṭisaṁvedī assasissāmī'ti sikkhati

<div class="english">

> He trains thus: 'I shall breathe in experiencing pleasure'

</div>

Sukha-paṭisaṁvedī passasissāmī'ti sikkhati

<div class="english">

> He trains thus: 'I shall breathe out experiencing pleasure'.

</div>

Citta-saṅkhāra-paṭisaṁvedī assasissāmī'ti sikkhati

<div class="english">

> He trains thus: 'I shall breathe in experiencing the mental formations'.

</div>

Citta-saṅkhāra-paṭisaṁvedī passasissāmī'ti sikkhati

<div class="english">

> He trains thus: 'I shall breathe out experiencing the mental formations'.

</div>

Passambhayaṁ citta-saṅkhāraṁ assasissāmī'ti sikkhati

<div class="english">

> He trains thus: 'I shall breathe in tranquillizing the mental formations'.

</div>

Passambhayaṁ citta-saṅkhāraṁ passasissāmī'ti sikkhati

<div class="english">

> He trains thus: 'I shall breathe out tranquillizing the mental formations'.

</div>

Citta-paṭisaṁvedī assasissāmī'ti sikkhati

<div class="english">

> He trains thus: 'I shall breathe in experiencing the mind'.

</div>

Citta-paṭisaṁvedī passasissāmī'ti sikkhati

<div class="english">

> He trains thus: 'I shall breathe out experiencing the mind'.

</div>

Abhippamodayaṁ cittaṁ assasissāmī'ti sikkhati

<div class="english">

> He trains thus: 'I shall breathe in gladdening the mind'.

</div>

Abhippamodayaṁ cittaṁ passasissāmī'ti sikkhati

<div class="english">

> He trains thus: 'I shall breathe out gladdening the mind'.

</div>

Samādahaṁ cittaṁ assasissāmī'ti sikkhati

<div class="english">

> He trains thus: 'I shall breathe in concentrating the mind'

</div>

Samādahaṁ cittaṁ passasissāmī'ti sikkhati

<div class="english">

> He trains thus: 'I shall breathe out concentrating the mind'.

</div>

Vimocayaṁ cittaṁ assasissāmī'ti sikkhati

<div class="english">

> He trains thus: 'I shall breathe in liberating the mind'.

</div>

Vimocayaṁ cittaṁ passasissāmī'ti sikkhati

<div class="english">

> He trains thus: 'I shall breathe out liberating the mind'.

</div>

Aniccānupassī assasissāmī'ti sikkhati

<div class="english">

> He trains thus: 'I shall breathe in contemplating impermanence'.

</div>

Aniccānupassī passasissāmī'ti sikkhati

<div class="english">

> He trains thus: 'I shall breathe out contemplating impermanence'.

</div>

Virāgānupassī assasissāmī'ti sikkhati

<div class="english">

> He trains thus: 'I shall breathe in contemplating the fading away of passions'.

</div>

Virāgānupassī passasissāmī'ti sikkhati

<div class="english">

> He trains thus: 'I shall breathe out contemplating the fading away of passions'.

</div>

Nirodhānupassī assasissāmī'ti sikkhati

<div class="english">

> He trains thus: 'I shall breathe in contemplating cessation'.

</div>

Nirodhānupassī passasissāmī'ti sikkhati

<div class="english">

> He trains thus: 'I shall breathe out contemplating cessation'.

</div>

Paṭinissaggānupassī assasissāmī'ti sikkhati

<div class="english">

> He trains thus: 'I shall breathe in contemplating relinquishment'.

</div>

Paṭinissaggānupassī passasissāmī'ti sikkhati

<div class="english">

> He trains thus: 'I shall breathe out contemplating relinquishment'.

</div>

Evaṁ bhāvitā kho bhikkhave ānāpānassati evaṁ bahulīkatā

<div class="english">

> Bhikkhus, that is how mindfulness of breathing is developed and cultivated

</div>

Mahapphalā hoti mahānisaṁsā'ti

<div class="english">

> So that it is of great fruit and great benefit.

</div>

*M.III.78*

## Dhaj'agga-sutta<a id="dhaj-agga"></a>

[Evam-me sutaṁ.] Ekaṁ samayaṁ Bhagavā, Sāvatthiyaṁ viharati, Jeta-vane
Anāthapiṇḍikassa ārāme. Tatra kho Bhagavā bhikkhū āmantesi: “bhikkhavo-ti”.
“Bhadante-ti,” te bhikkhū Bhagavato paccassosuṁ. Bhagavā etad avoca:

“Bhūta-pubbaṁ bhikkhave devāsura-saṅgāmo samupabbūḷho ahosi. Atha kho bhikkhave
Sakko devānamindo deve tāva-tiṁse āmantesi: ‘Sace mārisā devānaṁ saṅgāma-gatānaṁ
uppajjeyya bhayaṁ vā chambhitattaṁ vā lomahaṁso vā, mameva tasmiṁ samaye
dhaj’aggaṁ ullokeyyātha. Mamaṁ hi vo dhaj’aggaṁ ullokayataṁ yaṁ bhavissati
bhayaṁ vā chambhitattaṁ vā loma-haṁso vā, so pahīyissati.’

‘No ce me dhaj’aggaṁ ullokeyyātha, atha Pajāpatissa deva-rājassa dhaj’aggaṁ
ullokeyyātha. Pajāpatissa hi vo deva-rājassa dhaj’aggaṁ ullokayataṁ yaṁ
bhavissati bhayaṁ vā chambhitattaṁ vā loma-haṁso vā, so pahīyissati’.

‘No ce Pajāpatissa deva-rājassa dhaj’aggaṁ ullokeyyātha, atha Varuṇassa
deva-rājassa dhaj’aggaṁ ullokeyyātha. Varuṇassa hi vo deva-rājassa dha’jaggaṁ
ullokayataṁ yaṁ bhavissati bhayaṁ vā chambhitattaṁ vā lomahaṁso vā, so
pahīyissati’.

‘No ce Varuṇassa deva-rājassa dhaj’aggaṁ ullokeyyātha, atha Īsānassa
deva-rājassa dhaj’aggaṁ ullokeyyātha. Īsānassa hi vo devarājassa dhaj’aggaṁ
ullokayataṁ yaṁ bhavissati bhayaṁ vā chambhitattaṁ vā loma-haṁso vā, so
pahīyissatī-ti.’

“Taṁ kho pana bhikkhave Sakkassa vā devānam indassa dhaj’aggaṁ ullokayataṁ,
Pajāpatissa vā deva-rājassa dhaj’aggaṁ ullokayataṁ, Varuṇassa vā deva-rājassa
dhaj’aggaṁ ullokayataṁ, Īsānassa vā devarājassa dhaj’aggaṁ ullokayataṁ yaṁ
bhavissati bhayaṁ vā chambhitattaṁ vā loma-haṁso vā, so pahīyethāpi no’pi
pahīyetha.

“Taṁ kissa hetu? Sakko hi, bhikkhave, devānam indo avītarāgo avītadoso avītamoho
bhīru chambhī utrāsī palāyī-ti.

“Ahañ-ca kho, bhikkhave, evaṁ vadāmi: Sace tumhākaṁ, bhikkhave, arañña-gatānaṁ
vā rukkha-mūla-gatānaṁ vā suññāgāra-gatānaṁ vā uppajjeyya bhayaṁ vā
chambhitattaṁ vā loma-haṁso vā, mam eva tasmiṁ samaye anussareyyātha:

‘Iti pi so bhagavā arahaṁ sammā-sambuddho, vijjā-caraṇa-sampanno sugato
loka-vidū, anuttaro purisa-damma-sārathi satthā devamanussānaṁ Buddho
Bhagavā-ti. Mamaṁ hi vo bhikkhave anussarataṁ, yaṁ bhavissati bhayaṁ vā
chambhitattaṁ vā loma-haṁso vā, so pahīyissati.

“No ce maṁ anussareyyātha, atha dhammaṁ anussareyyātha:

‘Svākkhāto Bhagavatā dhammo, sandiṭṭhiko akāliko ehi-passiko, opanayiko
paccattaṁ veditabbo viññūhī-ti. Dhammaṁ hi vo bhikkhave anussarataṁ, yaṁ
bhavissati bhayaṁ vā chambhitattaṁ vā loma-haṁso vā, so pahīyissati.

“No ce dhammaṁ anussareyyātha, atha saṅghaṁ anussareyyātha:

‘Supaṭipanno Bhagavato sāvaka-saṅgho, uju-paṭipanno Bhagavato sāvaka-saṅgho,
ñāya-paṭipanno Bhagavato sāvaka-saṅgho, sāmīci-paṭipanno Bhagavato
sāvaka-saṅgho, yad-idaṁ cattāri purisa-yugāni aṭṭha purisapuggalā, esa Bhagavato
sāvaka-saṅgho, āhuneyyo pāhuneyyo dakkhiṇeyyo añjalikaraṇīyo, anuttaraṁ
puññakkhettaṁ lokassā-ti. Saṅghaṁ hi vo bhikkhave anussarataṁ yaṁ bhavissati
bhayaṁ vā chambhitattaṁ vā lomahaṁso vā, so pahīyissati.

“Taṁ kissa hetu? Tathāgato hi bhikkhave arahaṁ sammā-sambuddho, vītarāgo
vītadoso vītamoho, abhīru acchambhī anutrāsī apalāyīti.”

Idam avoca Bhagavā. Idaṁ vatvā sugato athāparaṁ etad avoca satthā:

“Araññe rukkha-mūle vā,\
Suññ’āgāre va bhikkhavo;\
Anussaretha Sambuddhaṁ,\
Bhayaṁ tumhāka no siyā.\
No ce Buddhaṁ sareyyātha,\
Loka-jeṭṭhaṁ narāsabhaṁ;\
Atha dhammaṁ sareyyātha,\
Niyyānikaṁ sudesitaṁ.\
No ce dhammaṁ sareyyātha,\
Niyyānikaṁ sudesitaṁ;\
Atha saṅghaṁ sareyyātha,\
Puññakkhettaṁ anuttaraṁ.\
Evaṁ-Buddhaṁ sarantānaṁ,\
Dhammaṁ saṅghañ-ca bhikkhavo;\
Bhayaṁ vā chambhitattaṁ vā,\
Loma-haṁso na hessatī-ti.”

Dhaj’agga-suttaṁ niṭṭhitaṁ.

*S.I.218*

## Girimānanda-sutta<a id="girimananda"></a>

[Evaṁ me sutaṁ] 
Ekaṁ samayaṁ bhagavā sāvatthiyaṁ viharati jetavane
Anāthapiṇḍikassa ārāme. Tena kho pana samayena āyasmā Girimānando ābādhiko hoti
dukkhito bāḷha-gilāno. Atha kho āyasmā Ānando yena bhagavā ten’upasaṅkami,
upasaṅkamitvā Bhagavantaṁ abhivādetvā ekam-antaṁ nisīdi. Ekam-antaṁ nisinno kho
āyasmā Ānando bhagavantaṁ etad-avoca:

Āyasmā bhante Girimānando ābādhiko hoti dukkhito bāḷha-gilāno. Sādhu bhante
bhagavā yen’āyasmā Girimānando ten’upasaṅkamatu anukampaṁ upādāyā'ti.

Sace kho tvaṁ Ānanda Girimānandassa bhikkhuno dasa saññā bhāseyyāsi, ṭhānaṁ kho
pan’etaṁ vijjati yaṁ Girimānandassa bhikkhuno dasa saññā sutvā so ābādho ṭhānaso
paṭipassambheyya.

Katamā dasa? Anicca-saññā, anatta-saññā, asubha-saññā, ādīnava-saññā,
pahāna-saññā, virāga-saññā, nirodha-saññā, sabba-loke anabhirata-saññā,
sabba-saṅkhāresu anicchāsaññā, ānāpānassati.

Katamā c’Ānanda anicca-saññā? Idh’Ānanda, bhikkhu arañña-gato vā
rukkhamūla-gato vā suññāgāra-gato vā iti paṭisañcikkhati: rūpaṁ aniccaṁ, vedanā
aniccā, saññā aniccā, saṅkhārā aniccā, viññāṇaṁ aniccan’ti. Iti imesu pañcasu
upādānakkhandhesu aniccānupassī viharati. Ayaṁ vuccat’Ānanda anicca-saññā.

Katamā c’Ānanda anatta-saññā? Idh’Ānanda, bhikkhu arañña-gato vā
rukkhamūla-gato vā suññāgāra-gato vā iti paṭisañcikkhati: cakkhuṁ anattā, rūpā
anattā, sotaṁ anattā, saddā anattā, ghānaṁ anattā, gandhā anattā, jivhā anattā,
rasā anattā, kāyo anattā, phoṭṭhabbā anattā, mano anattā, dhammā anattā’ti. Iti
imesu chasu ajjhattikabāhiresu āyatanesu anattānupassī viharati. Ayaṁ
vuccat’Ānanda anatta-saññā.

Katamā c’Ānanda asubha-saññā? Idh’Ānanda, bhikkhu imam-eva kāyaṁ uddhaṁ
pāda-talā adho kesa-matthakā taca-pariyantaṁ pūraṁ nānāppakārassa asucino
paccavekkhati: Atthi imasmiṁ kāye kesā, lomā, nakhā, dantā, taco, maṁsaṁ,
nhāru, aṭṭhi, aṭṭhi-miñjaṁ, vakkaṁ, hadayaṁ, yakanaṁ, kilomakaṁ, pihakaṁ,
papphāsaṁ, antaṁ, anta-guṇaṁ, udariyaṁ, karīsaṁ, pittaṁ, semhaṁ, pubbo, lohitaṁ,
sedo, medo, assu, vasā, kheḷo, siṅghāṇikā, lasikā, muttan’ti. Iti imasmiṁ kāye
asubhānupassī viharati. Ayaṁ vuccat’Ānanda asubha-saññā.

Katamā c’Ānanda ādīnava-saññā? Idh’Ānanda, bhikkhu arañña-gato vā
rukkhamūla-gato vā suññāgāra-gato vā iti paṭisañcikkhati: Bahu-dukkho kho ayaṁ
kāyo bahu-ādīnavo. Iti imasmiṁ kāye vividhā ābādhā uppajjanti, seyyathīdaṁ
cakkhu-rogo, sota-rogo, ghāna-rogo, jivhā-rogo, kāya-rogo, sīsa-rogo,
kaṇṇa-rogo, mukha-rogo, dantarogo, oṭṭha-rogo, kāso, sāso, pināso, ḍāho, jaro,
kucchi-rogo, mucchā, pakkhandikā, sūlā, visūcikā, kuṭṭhaṁ, gaṇḍo, kilāso, soso,
apamāro, daddu, kaṇḍu, kacchu, nakhasā, vitacchikā, lohitaṁ, pittaṁ, madhu-meho,
aṁsā, piḷakā, bhagandalā, pitta-samuṭṭhānā ābādhā, semha-samuṭṭhānā ābādhā,
vāta-samuṭṭhānā ābādhā, sannipātikā ābādhā, utupariṇāma-jā ābādhā,
visama-parihāra-jā ābādhā, opakkamikā ābādhā, kamma-vipāka-jā ābādhā, sītaṁ,
uṇhaṁ, jighacchā, pipāsā, uccāro, passāvo’ti. Iti imasmiṁ kāye ādīnavānupassī
viharati. Ayaṁ vuccat’Ānanda ādīnava-saññā.

Katamā c’Ānanda pahāna-saññā? Idh’Ānanda, bhikkhu uppannaṁ kāma-vitakkaṁ
nādhivāseti, pajahati, vinodeti, byantīkaroti, anabhāvaṁ gameti. Uppannaṁ
byāpāda-vitakkaṁ nādhivāseti, pajahati, vinodeti, byantīkaroti, anabhāvaṁ
gameti. Uppannaṁ vihiṁsā-vitakkaṁ nādhivāseti, pajahati, vinodeti, byantīkaroti,
anabhāvaṁ gameti. Uppann’uppanne pāpake akusale dhamme nādhivāseti, pajahati,
vinodeti, byantīkaroti, anabhāvaṁ gameti. Ayaṁ vuccat’Ānanda pahāna-saññā.

Katamā c’Ānanda, virāga-saññā? Idh’Ānanda, bhikkhu arañña-gato vā
rukkhamūla-gato vā suññāgāra-gato vā iti paṭisañcikkhati: Etaṁ santaṁ, etaṁ
paṇītaṁ, yad-idaṁ sabba-saṅkhāra-samatho sabbūpadhippaṭinissaggo taṇhākkhayo
virāgo nibbānan’ti. Ayaṁ vuccat’Ānanda virāgasaññā.

Katamā c’Ānanda, nirodha-saññā? Idh’Ānanda, bhikkhu arañña-gato vā
rukkhamūla-gato vā suññāgāra-gato vā iti paṭisañcikkhati: Etaṁ santaṁ, etaṁ
paṇītaṁ, yad-idaṁ sabba-saṅkhāra-samatho sabbūpadhippaṭinissaggo taṇhākkhayo
nirodho nibbānan’ti. Ayaṁ vuccat’Ānanda nirodhasaññā.

Katamā c’Ānanda, sabba-loke anabhiratasaññā? Idh’Ānanda, bhikkhu ye loke
upādānā cetaso adhiṭṭhānābhinivesānusayā, te pajahanto viharati anupādiyanto.
Ayaṁ vuccat’Ānanda sabba-loke anabhirata-saññā.

Katamā c’Ānanda sabba-saṅkhāresu anicchāsaññā? Idh’Ānanda bhikkhu
sabba-saṅkhāresu aṭṭīyati, harāyati, jigucchati. Ayaṁ vuccat’ Ānanda,
sabba-saṅkhāresu anicchā-saññā.

Katamā c’Ānanda ānāpānassati?
Idh’Ānanda, bhikkhu arañña-gato vā rukkhamūla-gato vā suññāgāra-gato vā nisīdati,
pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. So sato’va
assasati sato’va passasati.

Dīghaṁ vā assasanto: Dīghaṁ assasāmī’ti pajānāti. Dīghaṁ vā passasanto:
Dīghaṁ passasāmī’ti pajānāti. Rassaṁ vā assasanto: Rassaṁ assasāmī’ti
pajānāti. Rassaṁ vā passasanto: Rassaṁ passasāmī’ti pajānāti.
Sabba-kāyapaṭisaṁvedī assasissāmī’ti sikkhati. Sabbakāya-paṭisaṁvedī
passasissāmī’ti sikkhati. Passambhayaṁ kāya-saṅkhāraṁ assasissāmī’ti
sikkhati. Passambhayaṁ kāya-saṅkhāraṁ passasissāmī’ti sikkhati.

Pīti-paṭisaṁvedī assasissāmī’ti sikkhati. Pīti-paṭisaṁvedī passasissāmī’ti
sikkhati. Sukha-paṭisaṁvedī assasissāmī’ti sikkhati. Sukha-paṭisaṁvedī
passasissāmī’ti sikkhati. Citta-saṅkhāra-paṭisaṁvedī assasissāmī’ti sikkhati.
Citta-saṅkhāra-paṭisaṁvedī passasissāmī’ti sikkhati. Passambhayaṁ
cittasaṅkhāraṁ assasissāmī’ti sikkhati. Passambhayaṁ citta-saṅkhāraṁ
passasissāmī’ti sikkhati.

Citta-paṭisaṁvedī assasissāmī’ti sikkhati. Citta-paṭisaṁvedī passasissāmī’ti
sikkhati. Abhippamodayaṁ cittaṁ assasissāmī’ti sikkhati. Abhippamodayaṁ
cittaṁ passasissāmī’ti sikkhati. Samādahaṁ cittaṁ assasissāmī’ti sikkhati.
Samādahaṁ cittaṁ passasissāmī’ti sikkhati. Vimocayaṁ cittaṁ assasissāmī’ti
sikkhati. Vimocayaṁ cittaṁ passasissāmī’ti sikkhati.

Aniccānupassī assasissāmī’ti sikkhati. Aniccānupassī passasissāmī’ti
sikkhati. Virāgānupassī assasissāmī’ti sikkhati. Virāgānupassī
passasissāmī’ti sikkhati. Nirodhānupassī assasissāmī’ti sikkhati.
Nirodhānupassī passasissāmī’ti sikkhati. Paṭinissaggānupassī assasissāmī’ti
sikkhati. Paṭinissaggānupassī passasissāmī’ti sikkhati. Ayaṁ vuccat’ Ānanda,
ānāpānassati.

Sace kho tvaṁ Ānanda Girimānandassa bhikkhuno imā dasa saññā bhāseyyāsi,
ṭhānaṁ kho pan’etaṁ vijjati yaṁ Girimānandassa bhikkhuno imā dasa saññā sutvā so
ābādho ṭhānaso paṭippassambheyyā'ti.

Atha kho āyasmā Ānando bhagavato santike imā dasa saññā uggahetvā yen’āyasmā
Girimānando ten’upasaṅkami, upasaṅkamitvā āyasmato Girimānandassa imā dasa saññā
abhāsi.

Atha kho āyasmato Girimānandassa dasa saññā sutvā so ābādho ṭhānaso
paṭippassambhi. Vuṭṭhahi c’āyasmā Girimānando tamhā ābādhā. Tathā pahīno ca
pan’āyasmato Girimānandassa so ābādho ahosī'ti.

Girimānanda-suttaṁ niṭṭhitaṁ.

*A.V.108*

