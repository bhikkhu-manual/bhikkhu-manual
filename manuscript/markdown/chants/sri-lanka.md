# Chants Used in Sri Lanka

**Contents**

- [Devotional Chants](#devotional)
  - [Salutation to the Three Main Objects of Venerations](#three-main-objects)
  - [Salutation to the Bodhi-Tree](#bodhi-tree)
  - [Offering of Lights](#lights)
  - [Offering of Incense](#incense)
  - [Offering of Flowers](#flowers)
  - [Transference of Merit to Devas](#merit-to-devas)
  - [Blessing to the World](#the-world)
  - [Transference of Merits to Departed Ones](#merits-to-departed)
  - [The Aspirations](#aspirations)
  - [Blessing and Protection](#protection)
  - [Mettā Bhāvanā](#bhavana)
  - [Pattanumodana (Sharing Merits)](#pattanumodana)
- [Offences](#offences)
  - [Āpatti-paṭidesanā (Confession of Offences)](#confession-of-offences)
    - [Method of confessing light offences](#light-offences)
    - [Formula for same base offences](#same-base-offences)
- [Rains and Kathina](#kathina)
  - [Entering the Rains](#entering)
- [Uposatha-day for Lay-followers](#uposatha)
  - [Eight Precepts](#eight-precepts)
  - [Five Precepts](#five-precepts)

## Devotional Chants<a id="devotional"></a>

### Salutation to the Three Main Objects of Venerations<a id="three-main-objects"></a>

Vandāmi cetiyaṃ sabbaṃ\
Sabba-ṭhānesu patiṭṭhitaṃ\
Sārīrīka-dhātu-Mahā-bodhiṃ\
Buddha-rūpaṃ sakalaṃ sadā.

### Salutation to the Bodhi-Tree<a id="bodhi-tree"></a>

Yassa mūle nissino va\
<span class="vin"></span>sabbāri vijayaṃ akā,\
Patto sabbaññutaṃ Satthā\
<span class="vin"></span>vande taṃ Bodhi-pādapaṃ.\
Ime ete Mahā-Bodhi\
<span class="vin"></span>loka-nāthena pūjitā,\
Aham-pi te namassāmi\
<span class="vin"></span>bodhi-Rājā nam'atthu te!

### Offering of Lights<a id="lights"></a>

Ghana-sārappadittena\
Dīpena tama-dhaṃsinā\
Tīloka-dīpam sambuddhaṃ\
Pūjayāmi tamo-nudaṃ.

### Offering of Incense<a id="incense"></a>

Gandha-sambhāra-yuttena\
Dhūpenāhaṃ sugandhinā\
Pūjaye pūjaneyyan-taṃ\
Pūjā-bhājanam-uttamaṃ.

### Offering of Flowers<a id="flowers"></a>

Vaṇṇa-gandha-guṇopetaṃ\
Etaṃ kusuma-santatiṃ.\
Pūjayāmi munindassa\
Sirīpāda-saroruhe.\
Pūjemi Buddhaṃ kusumena'nena\
Puññenam-etena ca hotu mokkhaṃ\
Pupphaṃ milāyāti yathā idaṃ me\
Kāyo tathā yāti vināsa-bhāvaṃ.

### Transference of Merit to Devas<a id="merit-to-devas"></a>

Ākāsatthā ca bhummatthā\
Devā nāgā mah'iddhikā\
Puññaṃ taṃ anumoditvā\
Ciraṃ rakkhantu [loka] sāsanaṃ\
Ciraṃ rakkhantu desanaṃ\
Ciraṃ rakkhantu maṃ paraṃ

Ettāvatā ca amhehi\
Sambhataṃ puñña-sampadaṃ\
Sabbe devā/ bhūtā/ sattā anumodantu\
Sabba-sampatti siddhiyā.

### Blessing to the World<a id="the-world"></a>

Devo vassatu kālena\
Sassa-sampatti-hetu ca\
Phīto bhavatu loko ca\
Rajā bhavatu dhammiko.

### Transference of Merits to Departed Ones<a id="merits-to-departed"></a>

Idaṃ te/vo/no/me ñātīnaṃ hotu\
sukhitā hontu ñātayo. (×3)

<div class="instr">

> (When chanting for one person use 'te'; when for laypeople use 'vo'; when
> chanting together in a group use 'no'; when alone use 'me'.)

</div>

### The Aspirations<a id="aspirations"></a>

Iminā puññakammena\
<span class="vin"></span>mā me bāla-samāgamo,\
Sataṃ samāgamo hotu,\
<span class="vin"></span>yāva nibbāna-pattiyā.\
Kāyena vācā-cittena\
<span class="vin"></span>pamādena mayā kataṃ\
Accayaṃ khama me bhante\
<span class="vin"></span>bhūri-pañña Tathāgata.

### Blessing and Protection<a id="protection"></a>

Sabb'ītiyo vivajjantu\
<span class="vin"></span>sabba-rogo vinassatu;\
Mā me/no bhavatvantarāyo\
<span class="vin"></span>sukhī dīghāyuko/ā bhava/homa.\
Bhavatu sabba-maṅgalaṃ\
<span class="vin"></span>rakkhantu sabba-devatā.\
Sabba-buddhānubhāvena\
<span class="vin"></span>sadā sotthi bhavantu me.\
Bhavatu sabba-maṅgalaṃ\
<span class="vin"></span>rakkhantu sabba-devatā.\
Sabba-dhammānunbhāvena\
<span class="vin"></span>sadā sotthi bhavantu me.\
Bhavatu sabba-maṅgalaṃ.\
<span class="vin"></span>rakkhantu sabba-devatā.\
Sabba-saṅghānubhāvena,\
<span class="vin"></span>sadā sotthi bhavantu me.\
Nakkhatta-yakkha-bhūtānaṃ\
<span class="vin"></span>pāpaggaha-nivāraṇā\
Parittassānubhāvena\
<span class="vin"></span>hantvā mayhaṃ/amhe upaddave.\
Devo vassatu kālena.\
<span class="vin"></span>sassa-sampatti-hetu ca.\
Phīto bhavatu loko ca.\
<span class="vin"></span>rājā bhavatu dhammiko.\
Sabbe buddhā balappattā,\
<span class="vin"></span>paccekānañca yaṃ balaṃ\
Arahantānañca tejena,\
<span class="vin"></span>rakkhaṃ bandhāmi sabbaso.

### Mettā Bhāvanā<a id="bhavana"></a>

Attūpamāya sabbesaṃ\
<span class="vin"></span>sattānaṃ sukhakāmataṃ,\
Passitvā kamato mettaṃ\
<span class="vin"></span>sabbasattesu bhāvaye.\
Sukhi bhaveyyaṃ niddukkho\
<span class="vin"></span>ahaṃ niccaṃ ahaṃ viya,\
Hitā ca me sukhī hontu\
<span class="vin"></span>majjhatthā c'atha verino.\
Imamhi gāmakkhettamhi\
<span class="vin"></span>sattā hontu sukhī sadā,\
Tato parañ ca-rajjesu\
<span class="vin"></span>cakkavāḷesu jantuno.\
Samantā cakkavāḷesu\
<span class="vin"></span>sattānan-tesu pāṇino,\
Sukhino puggala bhūtā\
<span class="vin"></span>attabhāvagatā siyuṃ.\
Tathā itthī pumā ce'va\
<span class="vin"></span>ariya anariya’ pi ca,\
Devā narā apāyaṭṭhā\
<span class="vin"></span>tathā dasa disāsu cā-ti.

### Pattanumodana (Sharing Merits)<a id="pattanumodana"></a>

Idaṃ te/vo/no/me ñātīnaṃ hotu\
Sukhitā hontu ñātayo (×3)

Yathā vāri-vahā pūrā\
<span class="vin"></span>paripūrenti sāgaraṃ,\
Evaṃ eva ito dinnaṃ\
<span class="vin"></span>petānaṃ upakappatu.\
Unname udakaṃ vattaṃ\
<span class="vin"></span>yathā ninnaṃ pavattati,\
Evaṃ eva ito dinnaṃ\
<span class="vin"></span>petānaṃ upakappatu.\
Āyūr-arogya-sampatti\
<span class="vin"></span>sagga-sampattiṃ eva ca,\
Atho nibbāna-sampatti\
<span class="vin"></span>iminā te/vo/no/me samijjhatu.\
Icchitaṃ patthitaṃ tuyhaṃ\
<span class="vin"></span>sabbam-eva samijjhatu,\
Pūrentu citta-saṅkappā\
<span class="vin"></span>maṇi-joti-raso yathā.\
Icchitaṃ patthitaṃ tuyhaṃ\
<span class="vin"></span>sabbam-eva samijjhatu,\
Pūrentu citta-saṅkappā\
<span class="vin"></span>cando paṇṇa-rasī yathā.\
Icchitaṃ patthitaṃ tuyhaṃ\
<span class="vin"></span>khippam-eva samijjhatu,\
Sabbe pūrentu saṅkappā\
<span class="vin"></span>cando paṇṇa-rasī yathā.

*Petavatthu p.19-31 &amp; KhpA. 206-215*

## Offences<a id="offences"></a>

### Āpatti-paṭidesanā (Confession of Offences)<a id="confession-of-offences"></a>

#### Method of confessing light offences<a id="light-offences"></a>

**JCB:** Junior Confessing Bhikkhu\
**SAB:** Senior Acknowledging Bhikkhu

**JCB:** Okāsa, ahaṃ bhante, sabbā āpattiyo ārocemi.\
Dutiyam-pi ahaṃ bhante, sabbā āpattiyo ārocemi.\
Tatiyam-pi ahaṃ bhante, sabbā āpattiyo ārocemi.

*I ven. sir, declare all offences. For the second time... For the third time...*

**SAB:** Sādhu, sādhu.\
*It is good, it is good.*

**JCB:** Okāsa ahaṃ bhante, sambahulā nānā-vatthukā āpattiyo āpajjiṃ, tā tumha-mūle paṭidesemi.

*I, ven. sir, having many times fallen into many different offences with different bases, these I confess.*

**SAB:** Passasi āvuso tā āpattiyo?\
*Do you see, friend, those offences?*

**JCB:** Āma bhante passāmi.\
*Yes, ven. sir, I see.*

**SAB:** Āyatiṃ āvuso saṃvareyyāsi.\
*In the future, friend, you should be restrained.*

**JCB:** Sādhu suṭṭhu bhante āyatiṃ saṃvarissāmi.\
Dutiyam-pi sādhu suṭṭhu bhante āyatiṃ saṃvarissāmi.\
Tatiyam-pi sādhu suṭṭhu bhante āyatiṃ saṃvarissāmi.

*It is well indeed, ven. sir, in future I shall be restrained. For the second time...For the third time...*

**SAB:** Sādhu, sādhu.\
*It is good, it is good.*

**JCB:** Okāsa ahaṃ bhante,\
sabbā tā garukāpattiyo āvikaromi.\
Dutiyam-pi okāsa ahaṃ bhante,\
sabbā tā garukāpattiyo āvikaromi.\
Tatiyam-pi okāsa ahaṃ bhante,\
sabbā tā garukāpattiyo āvikaromi.

*Ven. sir, I reveal all heavy offences. For the second time... For the third time...*

This final declaration is only used in some communities. Also, some communities
will acknowledge with a '*Sādhu*' after each declaration rather than as shown
above. That is, after each '*ārocemi*' and each '*saṃvarissāmi*'.

#### Formula for same base offences<a id="same-base-offences"></a>

**JCB:** Okāsa ahaṃ bhante, desanādukkaṭāpattiṃ āpajjiṃ, taṃ tumha-mūle paṭidesemi.

*I, ven. sir, confess an offence of wrong-doing through having confessed the same-based offences.*

**SAB:** Passasi āvuso taṃ āpaṭṭiṃ?\
*Do you see, friend, that offence?*

**JCB:** Āma bhante passāmi.\
*Yes, ven. sir, I see.*

**SAB:** Āyatiṃ āvuso saṃvareyyāsi.\
*In the future, friend, you should be restrained.*

**JCB:** Sādhu suṭṭhu bhante āyatiṃ saṃvarissāmi. Dutiyam-pi sādhu suṭṭhu ... . Tatiyam-pi ... saṃvarissāmi.

*It is well indeed, ven. sir, in future I shall be restrained. For the second time... For the third time...*

**SAB:** Sādhu, sādhu.\
*It is good, it is good.*

*Vin.II.102*

## Rains and Kathina<a id="kathina"></a>

### Entering the Rains<a id="entering"></a>

‘Imasmiṃ vihāre imaṃ te-māsaṃ vassaṃ upemi. Idha vassaṃ upemi.’

‘*I enter the Rains in this kuṭi for three months. I enter the Rains here.*’

## Uposatha-day for Lay-followers<a id="uposatha"></a>

### Eight Precepts<a id="eight-precepts"></a>

With hands in *añjali*, the laypeople recite the following request:

'Sādhu! Sādhu! Sādhu! Okāsa ahaṃ bhante ti-saraṇena saddhiṃ aṭṭh'aṅga
sīlaṃ dhammaṃ yācāmi, anuggahaṃ katvā sīlaṃ detha me bhante. Dutiyam-pi
okāsa... detha me bhante. Tatiyam-pi okāsa... detha me bhante.'

*Bhk*: 'Yaṃ ahaṃ vadāmi taṃ vadetha.'

*Laypeople*: 'Āma, bhante.'

*Bhk*: 'Namo...' (×3)

*Laypeople*: repeat.

*Bhk*:

'Buddhaṃ saraṇaṃ gacchāmi.\
Dhammaṃ saraṇaṃ gacchāmi.\
Saṅghaṃ saraṇaṃ gacchāmi.\
Dutiyam-pi Buddhaṃ saraṇaṃ gacchāmi.\
Dutiyam-pi Dhammaṃ saraṇaṃ gacchāmi.\
Dutiyam-pi Saṅghaṃ saraṇaṃ gacchāmi.\
Tatiyam-pi Buddhaṃ saraṇaṃ gacchāmi.\
Tatiyam-pi Dhammaṃ saraṇaṃ gacchāmi.\
Tatiyam-pi Saṅghaṃ saraṇaṃ gacchāmi.'

*Laypeople*: repeat line by line.

*Bhk*: 'Saraṇagamanaṃ sampuṇṇaṃ.'

*Laypeople*: 'Āma, bhante.'

Then the bhikkhu recites, with the laypeople repeating line by line:

1. Pāṇātipātā veramaṇī sikkhā-padaṃ samādiyāmi.
2. Adinnādānā veramaṇī sikkhā-padaṃ samādiyāmi.
3. Abrahma-cariyā veramaṇī sikkhā-padaṃ samādiyāmi.
4. Musāvādā veramaṇī sikkhā-padaṃ samādiyāmi.
5. Surā-meraya-majja-pamādaṭṭhānā veramaṇī sikkhā-padaṃ samādiyāmi.
6. Vikāla-bhojanā veramaṇī sikkhā-padaṃ samādiyāmi.
7. Nacca-gīta vādita visūka-dassana mālāgandha vilepana dhāraṇa maṇḍana vibhūsanaṭṭhānā veramaṇī sikkhā-padaṃ samādiyāmi.
8. Uccā-sayana mahā-sayanā veramaṇī sikkhā-padaṃ samādiyāmi.

*A.IV.248–250*

I undertake the precept to refrain from:

1. destroying living beings.
2. taking that which is not given.
3. any kind of intentional sexual behaviour.
4. false speech.
5. intoxicating drinks and drugs that lead to carelessness.
6. eating at wrong times.
7. dancing, singing, music and going to entertainments, perfumes, beautification and adornment.
8. lying on a high or luxurious sleeping place.

*Bhk*: 'Imaṃ aṭṭh'aṅga-sīlaṃ samādiyāmi.'

*Laypeople*: 'Imaṃ aṭṭh'aṅga-sīlaṃ samādiyāmi.' (×3)

*Bhk*: 'Ti-saraṇena saddhiṃ aṭṭh'aṅga-sīlaṃ dhammaṃ sādhukaṃ surakkhitaṃ katvā appamādena sampādetha.'

*Laypeople*: 'Āma, bhante.'

*Bhk*:

'Sīlena sugatiṃ yanti,\
Sīlena bhoga-sampadā,\
Sīlena nibbutiṃ yanti,\
Tasmā sīlaṃ visodhaye.'

> 'These Eight Precepts\
> Have morality as a vehicle for happiness,\
> Have morality as a vehicle for good fortune,\
> Have morality as a vehicle for liberation,\
> Let morality therefore be purified.'

The Laypeople may respond with:

'Sādhu, sādhu, sādhu!'

### Five Precepts<a id="five-precepts"></a>

With hands in *añjali*, the laypeople recite the following request:

'Sādhu! Sādhu! Sādhu! Okāsa ahaṃ bhante tisaraṇena saddhiṃ pañca-sīlaṃ
dhammaṃ yācāmi, anuggahaṃ katvā sīlaṃ detha me bhante. Dutiyam-pi
okāsa... Tatiyam-pi okāsa...'

*Bhikkhu*: 'Yaṃ ahaṃ vadāmi taṃ vadetha.'

*Laypeople*: 'Āma, bhante.'

*Bhk*: 'Namo...' (×3)

*Laypeople*: repeat.

*Bhk*: 'Saraṇagamanaṃ sampuṇṇaṃ.'

*Laypeople*: 'Āma, bhante.'

Then the bhikkhu recites, with the laypeople repeating line by line:

1. Pāṇātipātā veramaṇī sikkhā-padaṃ samādiyāmi.
2. Adinnādānā veramaṇī sikkhā-padaṃ samādiyāmi.
3. Kāmesu micchā-cārā veramaṇī sikkhā-padaṃ samādiyāmi.
4. Musā-vādā veramaṇī sikkhā-padaṃ samādiyāmi.
5. Surā-meraya-majja-pamādaṭṭhānā veramaṇī sikkhā-padaṃ samādiyāmi.

*Bhk*:

'Tisaraṇena saddhiṃ pañcasīlaṃ dhammaṃ sādhukaṃ surakkhitaṃ katvā appamādena
sampādetha.'

*Laypeople*: 'Āma, bhante.'

*Bhk*:

'Sīlena sugatiṃ yanti\
Sīlena bhoga-sampadā,\
Sīlena nibbutiṃ yanti,\
Tasmā sīlaṃ visodhaye.'
