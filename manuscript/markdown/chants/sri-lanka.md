# Chants Used in Sri Lanka

**Contents**

- [Devotional Chants](#devotional)
  - [Salutation to the Three Main Objects of Venerations](#three-main-objects)
  - [Salutation to the Bodhi-Tree](#bodhi-tree)
  - [Offering of Lights](#lights)
  - [Offering of Incense](#incense)
  - [Offering of Flowers](#flowers)
  - [Transference of Merit to Devas](#merit-to-devas)
  - [Blessing to the World](#the-world)
  - [Transference of Merits to Departed Ones](#merits-to-departed)
  - [The Aspirations](#aspirations)
  - [Blessing and Protection](#protection)
  - [Mettā Bhāvanā](#bhavana)
  - [Pattanumodana (Sharing Merits)](#pattanumodana)
- [Offences](#offences)
  - [Āpatti-paṭidesanā (Confession of Offences)](#confession-of-offences)
    - [Method of confessing light offences](#light-offences)
    - [Formula for same base offences](#same-base-offences)
- [Rains and Kathina](#kathina)
  - [Entering the Rains](#entering)
- [Uposatha-day for Lay-followers](#uposatha)
  - [Eight Precepts](#eight-precepts)
  - [Five Precepts](#five-precepts)

## Devotional Chants<a id="devotional"></a>

### Salutation to the Three Main Objects of Venerations<a id="three-main-objects"></a>

Vandāmi cetiyaṁ sabbaṁ\
Sabba-ṭhānesu patiṭṭhitaṁ\
Sārīrīka-dhātu-Mahā-bodhiṁ\
Buddha-rūpaṁ sakalaṁ sadā.

### Salutation to the Bodhi-Tree<a id="bodhi-tree"></a>

Yassa mūle nissino va\
<span class="vin"></span>sabbāri vijayaṁ akā,\
Patto sabbaññutaṁ Satthā\
<span class="vin"></span>vande taṁ Bodhi-pādapaṁ.\
Ime ete Mahā-Bodhi\
<span class="vin"></span>loka-nāthena pūjitā,\
Aham-pi te namassāmi\
<span class="vin"></span>bodhi-Rājā nam'atthu te!

### Offering of Lights<a id="lights"></a>

Ghana-sārappadittena\
Dīpena tama-dhaṁsinā\
Tīloka-dīpam sambuddhaṁ\
Pūjayāmi tamo-nudaṁ.

### Offering of Incense<a id="incense"></a>

Gandha-sambhāra-yuttena\
Dhūpenāhaṁ sugandhinā\
Pūjaye pūjaneyyan-taṁ\
Pūjā-bhājanam-uttamaṁ.

### Offering of Flowers<a id="flowers"></a>

Vaṇṇa-gandha-guṇopetaṁ\
Etaṁ kusuma-santatiṁ.\
Pūjayāmi munindassa\
Sirīpāda-saroruhe.\
Pūjemi Buddhaṁ kusumena'nena\
Puññenam-etena ca hotu mokkhaṁ\
Pupphaṁ milāyāti yathā idaṁ me\
Kāyo tathā yāti vināsa-bhāvaṁ.

### Transference of Merit to Devas<a id="merit-to-devas"></a>

Ākāsatthā ca bhummatthā\
Devā nāgā mah'iddhikā\
Puññaṁ taṁ anumoditvā\
Ciraṁ rakkhantu [loka] sāsanaṁ\
Ciraṁ rakkhantu desanaṁ\
Ciraṁ rakkhantu maṁ paraṁ

Ettāvatā ca amhehi\
Sambhataṁ puñña-sampadaṁ\
Sabbe devā/ bhūtā/ sattā anumodantu\
Sabba-sampatti siddhiyā.

### Blessing to the World<a id="the-world"></a>

Devo vassatu kālena\
Sassa-sampatti-hetu ca\
Phīto bhavatu loko ca\
Rajā bhavatu dhammiko.

### Transference of Merits to Departed Ones<a id="merits-to-departed"></a>

Idaṁ te/vo/no/me ñātīnaṁ hotu\
sukhitā hontu ñātayo. (×3)

<div class="instr">

> (When chanting for one person use 'te'; when for laypeople use 'vo'; when
> chanting together in a group use 'no'; when alone use 'me'.)

</div>

### The Aspirations<a id="aspirations"></a>

Iminā puññakammena\
<span class="vin"></span>mā me bāla-samāgamo,\
Sataṁ samāgamo hotu,\
<span class="vin"></span>yāva nibbāna-pattiyā.\
Kāyena vācā-cittena\
<span class="vin"></span>pamādena mayā kataṁ\
Accayaṁ khama me bhante\
<span class="vin"></span>bhūri-pañña Tathāgata.

### Blessing and Protection<a id="protection"></a>

Sabb'ītiyo vivajjantu\
<span class="vin"></span>sabba-rogo vinassatu;\
Mā me/no bhavatvantarāyo\
<span class="vin"></span>sukhī dīghāyuko/ā bhava/homa.\
Bhavatu sabba-maṅgalaṁ\
<span class="vin"></span>rakkhantu sabba-devatā.\
Sabba-buddhānubhāvena\
<span class="vin"></span>sadā sotthi bhavantu me.\
Bhavatu sabba-maṅgalaṁ\
<span class="vin"></span>rakkhantu sabba-devatā.\
Sabba-dhammānunbhāvena\
<span class="vin"></span>sadā sotthi bhavantu me.\
Bhavatu sabba-maṅgalaṁ.\
<span class="vin"></span>rakkhantu sabba-devatā.\
Sabba-saṅghānubhāvena,\
<span class="vin"></span>sadā sotthi bhavantu me.\
Nakkhatta-yakkha-bhūtānaṁ\
<span class="vin"></span>pāpaggaha-nivāraṇā\
Parittassānubhāvena\
<span class="vin"></span>hantvā mayhaṁ/amhe upaddave.\
Devo vassatu kālena.\
<span class="vin"></span>sassa-sampatti-hetu ca.\
Phīto bhavatu loko ca.\
<span class="vin"></span>rājā bhavatu dhammiko.\
Sabbe buddhā balappattā,\
<span class="vin"></span>paccekānañca yaṁ balaṁ\
Arahantānañca tejena,\
<span class="vin"></span>rakkhaṁ bandhāmi sabbaso.

### Mettā Bhāvanā<a id="bhavana"></a>

Attūpamāya sabbesaṁ\
<span class="vin"></span>sattānaṁ sukhakāmataṁ,\
Passitvā kamato mettaṁ\
<span class="vin"></span>sabbasattesu bhāvaye.\
Sukhi bhaveyyaṁ niddukkho\
<span class="vin"></span>ahaṁ niccaṁ ahaṁ viya,\
Hitā ca me sukhī hontu\
<span class="vin"></span>majjhatthā c'atha verino.\
Imamhi gāmakkhettamhi\
<span class="vin"></span>sattā hontu sukhī sadā,\
Tato parañ ca-rajjesu\
<span class="vin"></span>cakkavāḷesu jantuno.\
Samantā cakkavāḷesu\
<span class="vin"></span>sattānan-tesu pāṇino,\
Sukhino puggala bhūtā\
<span class="vin"></span>attabhāvagatā siyuṁ.\
Tathā itthī pumā ce'va\
<span class="vin"></span>ariya anariya’ pi ca,\
Devā narā apāyaṭṭhā\
<span class="vin"></span>tathā dasa disāsu cā-ti.

### Pattanumodana (Sharing Merits)<a id="pattanumodana"></a>

Idaṁ te/vo/no/me ñātīnaṁ hotu\
Sukhitā hontu ñātayo (×3)

Yathā vāri-vahā pūrā\
<span class="vin"></span>paripūrenti sāgaraṁ,\
Evaṁ eva ito dinnaṁ\
<span class="vin"></span>petānaṁ upakappatu.\
Unname udakaṁ vattaṁ\
<span class="vin"></span>yathā ninnaṁ pavattati,\
Evaṁ eva ito dinnaṁ\
<span class="vin"></span>petānaṁ upakappatu.\
Āyūr-arogya-sampatti\
<span class="vin"></span>sagga-sampattiṁ eva ca,\
Atho nibbāna-sampatti\
<span class="vin"></span>iminā te/vo/no/me samijjhatu.\
Icchitaṁ patthitaṁ tuyhaṁ\
<span class="vin"></span>sabbam-eva samijjhatu,\
Pūrentu citta-saṅkappā\
<span class="vin"></span>maṇi-joti-raso yathā.\
Icchitaṁ patthitaṁ tuyhaṁ\
<span class="vin"></span>sabbam-eva samijjhatu,\
Pūrentu citta-saṅkappā\
<span class="vin"></span>cando paṇṇa-rasī yathā.\
Icchitaṁ patthitaṁ tuyhaṁ\
<span class="vin"></span>khippam-eva samijjhatu,\
Sabbe pūrentu saṅkappā\
<span class="vin"></span>cando paṇṇa-rasī yathā.

*Petavatthu p.19-31 &amp; KhpA. 206-215*

## Offences<a id="offences"></a>

### Āpatti-paṭidesanā (Confession of Offences)<a id="confession-of-offences"></a>

#### Method of confessing light offences<a id="light-offences"></a>

**JCB:** Junior Confessing Bhikkhu\
**SAB:** Senior Acknowledging Bhikkhu

**JCB:** Okāsa, ahaṁ bhante, sabbā āpattiyo ārocemi.\
Dutiyam-pi ahaṁ bhante, sabbā āpattiyo ārocemi.\
Tatiyam-pi ahaṁ bhante, sabbā āpattiyo ārocemi.

*I ven. sir, declare all offences. For the second time... For the third time...*

**SAB:** Sādhu, sādhu.\
*It is good, it is good.*

**JCB:** Okāsa ahaṁ bhante, sambahulā nānā-vatthukā āpattiyo āpajjiṁ, tā tumha-mūle paṭidesemi.

*I, ven. sir, having many times fallen into many different offences with different bases, these I confess.*

**SAB:** Passasi āvuso tā āpattiyo?\
*Do you see, friend, those offences?*

**JCB:** Āma bhante passāmi.\
*Yes, ven. sir, I see.*

**SAB:** Āyatiṁ āvuso saṁvareyyāsi.\
*In the future, friend, you should be restrained.*

**JCB:** Sādhu suṭṭhu bhante āyatiṁ saṁvarissāmi.\
Dutiyam-pi sādhu suṭṭhu bhante āyatiṁ saṁvarissāmi.\
Tatiyam-pi sādhu suṭṭhu bhante āyatiṁ saṁvarissāmi.

*It is well indeed, ven. sir, in future I shall be restrained. For the second time...For the third time...*

**SAB:** Sādhu, sādhu.\
*It is good, it is good.*

**JCB:** Okāsa ahaṁ bhante,\
sabbā tā garukāpattiyo āvikaromi.\
Dutiyam-pi okāsa ahaṁ bhante,\
sabbā tā garukāpattiyo āvikaromi.\
Tatiyam-pi okāsa ahaṁ bhante,\
sabbā tā garukāpattiyo āvikaromi.

*Ven. sir, I reveal all heavy offences. For the second time... For the third time...*

This final declaration is only used in some communities. Also, some communities
will acknowledge with a '*Sādhu*' after each declaration rather than as shown
above. That is, after each '*ārocemi*' and each '*saṁvarissāmi*'.

#### Formula for same base offences<a id="same-base-offences"></a>

**JCB:** Okāsa ahaṁ bhante, desanādukkaṭāpattiṁ āpajjiṁ, taṁ tumha-mūle paṭidesemi.

*I, ven. sir, confess an offence of wrong-doing through having confessed the same-based offences.*

**SAB:** Passasi āvuso taṁ āpaṭṭiṁ?\
*Do you see, friend, that offence?*

**JCB:** Āma bhante passāmi.\
*Yes, ven. sir, I see.*

**SAB:** Āyatiṁ āvuso saṁvareyyāsi.\
*In the future, friend, you should be restrained.*

**JCB:** Sādhu suṭṭhu bhante āyatiṁ saṁvarissāmi. Dutiyam-pi sādhu suṭṭhu ... . Tatiyam-pi ... saṁvarissāmi.

*It is well indeed, ven. sir, in future I shall be restrained. For the second time... For the third time...*

**SAB:** Sādhu, sādhu.\
*It is good, it is good.*

*Vin.II.102*

## Rains and Kathina<a id="kathina"></a>

### Entering the Rains<a id="entering"></a>

‘Imasmiṁ vihāre imaṁ te-māsaṁ vassaṁ upemi. Idha vassaṁ upemi.’

‘*I enter the Rains in this kuṭi for three months. I enter the Rains here.*’

## Uposatha-day for Lay-followers<a id="uposatha"></a>

### Eight Precepts<a id="eight-precepts"></a>

With hands in *añjali*, the laypeople recite the following request:

'Sādhu! Sādhu! Sādhu! Okāsa ahaṁ bhante ti-saraṇena saddhiṁ aṭṭh'aṅga
sīlaṁ dhammaṁ yācāmi, anuggahaṁ katvā sīlaṁ detha me bhante. Dutiyam-pi
okāsa... detha me bhante. Tatiyam-pi okāsa... detha me bhante.'

*Bhk*: 'Yaṁ ahaṁ vadāmi taṁ vadetha.'

*Laypeople*: 'Āma, bhante.'

*Bhk*: 'Namo...' (×3)

*Laypeople*: repeat.

*Bhk*:

'Buddhaṁ saraṇaṁ gacchāmi.\
Dhammaṁ saraṇaṁ gacchāmi.\
Saṅghaṁ saraṇaṁ gacchāmi.\
Dutiyam-pi Buddhaṁ saraṇaṁ gacchāmi.\
Dutiyam-pi Dhammaṁ saraṇaṁ gacchāmi.\
Dutiyam-pi Saṅghaṁ saraṇaṁ gacchāmi.\
Tatiyam-pi Buddhaṁ saraṇaṁ gacchāmi.\
Tatiyam-pi Dhammaṁ saraṇaṁ gacchāmi.\
Tatiyam-pi Saṅghaṁ saraṇaṁ gacchāmi.'

*Laypeople*: repeat line by line.

*Bhk*: 'Saraṇagamanaṁ sampuṇṇaṁ.'

*Laypeople*: 'Āma, bhante.'

Then the bhikkhu recites, with the laypeople repeating line by line:

1. Pāṇātipātā veramaṇī sikkhā-padaṁ samādiyāmi.
2. Adinnādānā veramaṇī sikkhā-padaṁ samādiyāmi.
3. Abrahma-cariyā veramaṇī sikkhā-padaṁ samādiyāmi.
4. Musāvādā veramaṇī sikkhā-padaṁ samādiyāmi.
5. Surā-meraya-majja-pamādaṭṭhānā veramaṇī sikkhā-padaṁ samādiyāmi.
6. Vikāla-bhojanā veramaṇī sikkhā-padaṁ samādiyāmi.
7. Nacca-gīta vādita visūka-dassana mālāgandha vilepana dhāraṇa maṇḍana vibhūsanaṭṭhānā veramaṇī sikkhā-padaṁ samādiyāmi.
8. Uccā-sayana mahā-sayanā veramaṇī sikkhā-padaṁ samādiyāmi.

*A.IV.248–250*

I undertake the precept to refrain from:

1. destroying living beings.
2. taking that which is not given.
3. any kind of intentional sexual behaviour.
4. false speech.
5. intoxicating drinks and drugs that lead to carelessness.
6. eating at wrong times.
7. dancing, singing, music and going to entertainments, perfumes, beautification and adornment.
8. lying on a high or luxurious sleeping place.

*Bhk*: 'Imaṁ aṭṭh'aṅga-sīlaṁ samādiyāmi.'

*Laypeople*: 'Imaṁ aṭṭh'aṅga-sīlaṁ samādiyāmi.' (×3)

*Bhk*: 'Ti-saraṇena saddhiṁ aṭṭh'aṅga-sīlaṁ dhammaṁ sādhukaṁ surakkhitaṁ katvā appamādena sampādetha.'

*Laypeople*: 'Āma, bhante.'

*Bhk*:

'Sīlena sugatiṁ yanti,\
Sīlena bhoga-sampadā,\
Sīlena nibbutiṁ yanti,\
Tasmā sīlaṁ visodhaye.'

> 'These Eight Precepts\
> Have morality as a vehicle for happiness,\
> Have morality as a vehicle for good fortune,\
> Have morality as a vehicle for liberation,\
> Let morality therefore be purified.'

The Laypeople may respond with:

'Sādhu, sādhu, sādhu!'

### Five Precepts<a id="five-precepts"></a>

With hands in *añjali*, the laypeople recite the following request:

'Sādhu! Sādhu! Sādhu! Okāsa ahaṁ bhante tisaraṇena saddhiṁ pañca-sīlaṁ
dhammaṁ yācāmi, anuggahaṁ katvā sīlaṁ detha me bhante. Dutiyam-pi
okāsa... Tatiyam-pi okāsa...'

*Bhikkhu*: 'Yaṁ ahaṁ vadāmi taṁ vadetha.'

*Laypeople*: 'Āma, bhante.'

*Bhk*: 'Namo...' (×3)

*Laypeople*: repeat.

*Bhk*: 'Saraṇagamanaṁ sampuṇṇaṁ.'

*Laypeople*: 'Āma, bhante.'

Then the bhikkhu recites, with the laypeople repeating line by line:

1. Pāṇātipātā veramaṇī sikkhā-padaṁ samādiyāmi.
2. Adinnādānā veramaṇī sikkhā-padaṁ samādiyāmi.
3. Kāmesu micchā-cārā veramaṇī sikkhā-padaṁ samādiyāmi.
4. Musā-vādā veramaṇī sikkhā-padaṁ samādiyāmi.
5. Surā-meraya-majja-pamādaṭṭhānā veramaṇī sikkhā-padaṁ samādiyāmi.

*Bhk*:

'Tisaraṇena saddhiṁ pañcasīlaṁ dhammaṁ sādhukaṁ surakkhitaṁ katvā appamādena
sampādetha.'

*Laypeople*: 'Āma, bhante.'

*Bhk*:

'Sīlena sugatiṁ yanti\
Sīlena bhoga-sampadā,\
Sīlena nibbutiṁ yanti,\
Tasmā sīlaṁ visodhaye.'
